> UHLA LWEZIHLOKO ISENDLALELO
>
> *Thina, bantu baseNingizimu Afrika,*
>
> *Siyazamukela izenzo ezingalungile zesikhathi esadlula;*
>
> *Siphakamisa labo abahluphekela ubulungiswa nenkululeko emhlabeni
> wethu; Sihlonipha labo abasebenzele ukwakha nokuthuthukisa izwe lethu;
> futhi*
>
> *Sikholelwa ukuthi iNingizimu Afrika ingeyabo bonke abahlala kuyo,
> sibumbene nakuba singafani.*
>
> *Ngakho-ke, ngokusebenzisa labo abasimele esibakhethe ngokukhululeka,
> samukela lo Mthethosisekelo njengomthetho omkhulu weRiphabhuliki ukuba
> -*
>
> *Silungise ukwehlukana kwesikhathi esedlule futhi sakhe umphakathi
> Silungise ukwehlukana kwesikhathi esidlule futhi sakhe umphakathi
> owesekelwe ngamagugu entando yeningi, ubulungiswa emphakathini
> nakumalungelo abantu ayisisekelo;*
>
> *Sibeke izisekelo zomphakathi oqhuba ngendlela yentando yeningi
> novulelekile, lapho uhulumeni esekelwe ngentando yabantu futhi zonke
> izakhamuzi zivikelwe ngumthetho ngokulinganayo;*
>
> *Senza ngcono izinga lokuphila lazo zonke izakhamuzi futhi sikhulula
> abantu kwabangakwenza; futhi*
>
> *Sakha iNingizimu Afrika ebumbene futhi yentando yeningi ekwazi
> ukuthatha indawo yayo efanele njengombuso ozimele emkhakheni yamazwe.*
>
> *Sengathi uNkulunkulu angavikela abantu bakithi. Nkosi Sikelel’
> i-Afrika. Morena boloka setjhaba sa heso. God seën Suid-Afrika. God
> bless South Africa.*
>
> *Mudzimu fhatutšhedza Afurika. Hosi katekisa Afrika.*

ISAHLUKO 1
==========

### IMIBANDELA YOKWESEKWA

#### **IRiphabhuliki yaseNingizimu Afrika**

1.  IRiphabhuliki yaseNingizimu Afrika ingumbuso ozimele wentando
    yeningi owesekwe phezu kwezibopho ezilandelayo:

    a.  Isithunzi sobuntu, ukuzuza ukulingana nenqubekela phambili
        yamalungelo

> esintu nenkululeko.

a.  Ukungabandlululi ngokobuhlanga nangokobulili.

b.  Ubukhulu bomthethosisekelo nokubusa komthetho.

c.  Ilungelo lokuvota kwabobonke abantu abadala, uhlu lwabo bonke
    abavoti, ukhetho olwenziwa njalo ngezikhathi ezimisiwe nohlelo
    lwamaqembu amaningi kuhulumeni wentando yeningi, ukuze kuqinisekiswe
    ukubhekelela, ukunakekela nokuvuleleka.

#### **Ubukhulu boMthethosisekelo**

1.  Lo Mthethosisekelo ungumthetho omkhulu weRiphabhulikhi; umthetho
    noma isenzo esingahambisani nawo asikho emthethweni, futhi izibopho
    ezibekwe yiwo kufanele zilandelwe.

#### **Ubuzwe**

1.  \(1) Ubuzwe bezakhamuzi zaseNingizimu Afrika buyafana.

<!-- -->

(2) Zonke izakhamuzi -

    a.  zinegunya elilinganayo lokuthola amalungelo, ilungelomvume
        nezinzuzo zobuzwe; futhi

    b.  zethweswe ngokulinganayo izibopho nemithwalo ehambisana nobuzwe.

(3) Umthetho kazwelonke kufanele uhlinzekele ukutholakala, ukulahlekelwa
    nokubuyiselwa kobuzwe.

#### **Iculo lesizwe**

1.  Iculo lesizwe laseRiphabhuliki linqunywa nguMongameli
    ngokwenza isimemezelo.

#### **Ifulegi lesizwe**

1.  Ifulegi lesizwe laseRiphabhuliki linombala omnyama, osagolide,
    oluhlaza okotshani, omhlophe, obomvu noluhlaza okwesibhakabhaka,
    njengoba lichaziwe futhi ladwetshwa esiThasiselweni soku 1.

#### **Izilimi**

> 6 (1) Izilimi ezisemthethweni eRiphabhuliki iSepedi, iSesotho,
> iSetswana, iSiswati, iTshivenda, iXitsonga, isiBhunu, isiNgisi,
> isiNdebele, isiXhosa nesiZulu.

(2) Ngokubuka umlando wokwehla kokusetshenziswa nezinga lezilimi
    zendabuko zabantu bethu, umbuso kufanele uthathe izinyathelo
    ezingasebenza nezinenqubekela phambili ukuphakamisa izinga
    nokudlondlobalisa ukusetshenziswa kwalezi zilimi.

(3) \(a) Uhulumeni kazwelonke nohulumeni bezifundazwe bangasebenzisa noma
    yiziphi izilimi ezithile ezisemthethweni emsebenzini kahulumeni,
    ngokubheka ukusetshenziswa kwalezo zilimi, isidingo, izindleko, izimo
    zezifunda, kanye nokuqhathaniswa kwezidingo nalokho okuthandwa
    ngumphakathi wonkana noma okuthandwa esifundazweni esithintekile; kodwa
    uhulumeni kazwelonke noma uhulumeni wesifundazwe ngasinye kufanele
    asebenzise okungenani izilimi ezimbili ezisemthethweni.

\(b) Omasipala kufanele babhekele ukusetshenziswa kwezilimi nokuthandwa
kwazo izakhamuzi.

(2) Uhulumeni kazwelonke nohulumeni bezifundazwe, kufanele balawule
    futhi baqaphe ukusetshenziswa kwezilimi ezisemthethweni ngokuthi
    basebenzise izinyathelo zomthetho kanye nezinye. Ngaphandle
    kokuphambuka kumibandela yesigatshana sesi-(2), zonke izilimi
    ezisemthethweni kufanele zihlonishwe ngokufanayo futhi ziphathwe
    ngendlela efanayo.

(3) IBhodi yeziLimi zonke zaseNingizimu Afrika esungulwe ngomthetho
    kazwelonke kufanele-

    a.  ikhuthaze, futhi yakhe izimo ezilungele ukuthuthukiswa
        nokusetshenziswa -

        i.  kwazo zonke izilimi ezisemthethweni;

        ii. kolimi lwamaKhoi, amaNama namaSan; kanye

        iii. nolimi lwabakhuluma ngezandla; futhi

    b.  ikhuthaze iphinde iqinisekise ukuhlonishwa -

        i.  kwazo zonke izilimi ezivame ukusetshenziswa emiphakathini
            yaseNingizimu Afrika ezimbandakanya isiJalimani, isiGrikhi,
            isiGujerati, isiHindi, isiPhuthukezi, isiTamil, isiTelegu,
            nesi-Urdu; kanye

        ii. nesi-Arabhu, isiHebheru, isiSanskrit nezinye izilimi
            ezisetshenziselwa ezenkolo eNingizimu Afrika.

> ISAHLUKO 2

### UMQULU WAMALUNGELO

#### **Amalungelo**

7.  \(1) Lo Mqulu wamaLungelo uyisisekelo sentando yeningi eNingizimu Afrika.
    Ugcizelela amalungelo abo bonke abantu ezweni lethu futhi uqinisekisa
    amagugu entando yeningi yokwazisa isithunzi somuntu,
    ukulingana nokukhululeka.

<!-- -->

(2) Umbuso kufanele uhloniphe, uvikele, ukhuthaze, futhi ufeze
    amalungelo akuMqulu wamaLungelo.

(3) Amalungelo akuMqulu wamaLungelo anemikhawulo equkethwe noma
    okukhulunywe ngayo esigatsheni sama-36, noma kwezinye
    izingxenye zoMqulu.

#### **Ukusebenza koMqulu**

7.  \(1) UMqulu wamaLungelo usebenza kuyo yonke imithetho futhi ubophezela
    isishayamthetho, iziphathimandla, izinkantolo, nazo zonke
    inhlaka zombuso.

<!-- -->

(2) Umbandela woMqulu wamaLungelo ubophezela abantu noma lezo zakhiwo
    ezithathwa ngumthetho njengabantu uma, futhi ngezinga elingasebenza,
    uma kubhekwe uhlobo lwelungelo nomsuka wanoma yiziphi izibopho
    ezibekwa yilelo lungelo.

(3) Uma kusetshenziswa izimiso zoMqulu wamaLungelo kubantu noma kulezo
    zakhiwo ezithathwa ngumthetho njengabantu, ngokwemigomo yesigatshana
    sesi-(2), inkantolo -

    a.  ukuze ilenze libenomphumela ilungelo elikuMqulu, kufanele
        isebenzise,

noma uma kunesidingo, ithuthukise umthetho owesekwe kuzinqumo
nasezinkambisweni ngendlela ezonika ilungelo umphumela lapho umthetho
osemabhukwini ungakwenzi lokhu; futhi

a.  ingathuthukisa imitheshwana yomthetho owejwayelekile ukuze ikhawule
    ilungelo, inqobo uma lowo mkhawulo uhambisana nesigaba sama-36(1).

<!-- -->

(2) Lezo zakhiwo ezithathwa njengabantu ngumthetho zinegunya lokuthola
    amalungelo akuMqulu Wamalungelo, ngendlela edingwa uhlobo
    lwamaLungelo kanye nolwaleso sakhiwo esithathwa
    njengomuntu ngumthetho.

#### **Ukulingana**

7.  \(1) Wonke umuntu uyalingana phambi komthetho, futhi unelungelo
    elilinganayo lokuvikelwa ngumthetho nokusizakala ngomthetho.

<!-- -->

(2) Ukulingana kumbandakanya ukuthokozela onke amalungelo nenkululeko
    ngokugcwele nangokulingana. Ukuze kukhuthazwe ukulingana, kungahle
    kuthathwe izinyathelo zomithetho nezinye ezenzelwe ukuthi kuvikelwe
    noma kuthuthukiswe abantu noma imikhakha yabantu, abancishiselwe
    amathuba ngenxa yobandlululo olungafanele.

(3) Umbuso ungebandlulule umuntu ngokungafanele, ngendlela esobala noma
    ngendlela ecashile, ngesizathu noma ngezizathu ezimbandakanya
    ukubandlulula ngokobuhlanga, ubulili, ukukhulelwa, isimo somuntu
    kwezomshado, ubuzwe noma umphakathi umuntu adabuka kuwo, ibala,
    ubulili umuntu azifanisa noma afaniswa nabo, iminyaka, kukhubazeka,
    inkolo, unembeza, inkolelo, isiko, ulimi kanye nokuzalwa.

(4) Akekho umuntu ovunyelwe ukubandlulula omunye ngokungafanele
    ngendlela esobala noma ecashile ngesizathu noma ngezizathu
    ngokwemigomo yesigatshana sesi (3). Kufanele kushaywe umthetho
    kazwelonke ukuze kugwenywe noma kunqandwe ubandlululo olungafanele.

(5) Ukubandlulula ngesizathu noma ngezizathu ezibalulwe esigatshaneni
    sesi (3) akufanele ngaphandle uma kuboniswa ukuthi lolo
    bandlululo lufanele.

#### **Isithunzi somuntu**

7.  Wonke umuntu unesithunzi ngokwemvelo futhi unelungelo lokuthi
    isithunzi sakhe sihlonishwe futhi sivikelwe.

#### **Impilo**

7.  Wonke umuntu unelungelo lokuphila.

#### **Inkululeko nokuphepha komuntu**

7.  \(1) Wonke umuntu unelungelo lenkululeko nokuphepha kwakhe,
    okumbandakanya ilungelo -

    a.  lokungephucwa inkululeko ngaphandle kokunikwa ithuba
        lokuziphendulela

noma ngaphandle kwesizathu esilungile;

a.  lokungavalelwa ngaphandle kokuqulwa kwecala;

b.  lokukhululeka kuzo zonke izinhlobo zodlame ezivela emithonjeni
    yombuso noma yangasese;

c.  lokungahlukunyezwa nganoma iyiphi indlela; kanye

d.  nelokungaphathwa noma ukujeziswe ngendlela enesihluku, engenabo
    ubuntu nelulazayo.

<!-- -->

(2) Wonke umuntu unelungelo lokukhululeka nokuhlonishwa komzimba kanye
    nengqondo, okumbandakanya ilungelo -

    a.  lokwenza izinqumo ezimayelana nokuzala;

    b.  lokuphepha komzimba nokuzilawulela umzimba; kanye

    c.  nelokungasetshenziselwa ukufunisela kwezokwelapha noma
        kwezesayensi ngaphandle kwemvume yakhe ayinikeza lapho
        esethole ulwazi.

#### **Ubugqila, ukusetshenziswa njengesigqila, nokusetshenziswa ngenkani**

7.  Akekho umuntu ongenziwa isigqila, asetshenziswe njengesigqila noma
    asetshenziswe ngenkani.

#### **Ukungaphazanyiswa**

7.  Wonke umuntu unelungelo lokungaphazanyiswa, okumbandakanya ilungelo
    lokunga -

    a.  seshwa umzimba noma umuzi wakhe;

    b.  seshwa kwempahla yakhe;

    c.  phucwa impahla anelungelo layo; noma

    d.  phazanyiswa kokuxhumana kwakhe nabanye abantu.

#### **Inkululeko kwezenkolo, yenkolelo neyombono**

7.  \(1) Wonke umuntu unelungelo lokuba nenkululeko kanembeza, eyenkolo,
    eyokucabanga, eyenkolelo kanye neyombono.

<!-- -->

(2) Imigubho yezenkolo ingabanjelwa ezikhungweni zombuso, noma kulezo
    zikhungo ezisizwa ngumbuso ngezimali inqobo nje uma -

    a.  leyo migubho yezenkolo ilandela imitheshwana eyenziwe
        yiziphathimandla

zomphakathi ezifanele;

a.  iqhutshwa ngendlela efanele; futhi

b.  ukuthanyelwa kwayo kumahhala futhi kungaphoqelelwa.

<!-- -->

(2) \(a) Lesi sigaba asivimbeli umthetho ovumela -

<!-- -->

(i) imishado ehlanganiswe ngaphansi kwanoma yiliphi isiko noma
    ngokohlelo lomthetho wenkolo, noma womuntu noma womdeni; noma

(ii) izinhlelo zomthetho womuntu nowomndeni ngaphansi kwanoma yiliphi
    isiko noma olandelwa ngabantu benkolo ethile.

> \(b) Okwemukelwa ngokwemigomo yendima (a), kufanele kuhambisane nalesi
> sigaba kanye nezinye izimiso zoMthethosisekelo.

#### **Ukuveza imibono ngokukhululeka**

7.  \(1) Wonke umuntu unelungelo lokuveza imibono yakhe ngokukhululeka,
    Okumbandakanya,

    a.  inkululeko yamaphephandaba neminye imithombo yabezindaba;

    b.  inkululeko yokuthola noma ukudlulisa imininingwane noma imibono;

    c.  inkululeko yobuchule ko\\wezobuciko; kanye

    d.  nenkululeko kwezemfundo kanye nenkululeko yocwaningo lwesayensi.

<!-- -->

(2) Ilungelo elikusigatshana soku (1) aledluleli -

    a.  kunkulumoze egqugquzelela impi;

    b.  ekugqugquzeleni udlame olufufusayo; noma

    c.  ekutshaleni inzondo eyesekwe ngokobuzwe, ubuhlanga, ubulili noma
        inkolo, kanye nalokho okungukugqugquzela ngenhloso
        yokudala umonakalo.

#### **Ukubuthana, ukubhikisha, ukuphikhetha nokwethula izicelo**

7.  Wonke umuntu unelungelo lokubuthana nabanye, ukubhikisha,
    ukuphiketha nokwethula izicelo ezibhaliwe ngokuthula
    futhi kungahlonyiwe.

#### **Ilungelo lokuzimbandakanya**

7.  Wonke umuntu unelungelo lokuzimbandakanya ngokukhululeka.

#### **Amalungelo ezombusazwe**

7.  \(1) Yileso naleso sakhamuzi sikhululekile ukuzikhethela nokuzenzela
    izinqumo eziphathelene nezombusazwe, okumbandakanya ilungelo -

    a.  lokusungula iqembu lezombusazwe;

    b.  lokubamba iqhaza emisebenzini yenhlangano yezombusazwe, noma
        lokuyifunela amalungu; kanye

    c.  nelokukhankasela iqembu lezombusazwe noma izinjongo
        ezithile zezombusazwe.

<!-- -->

(2) Yileso naleso sakhamuzi sinelungelo lokhetho olukhululekile,
    olungenzeleli nolubanjwa njalo ngezikhathi ezimisiwe lwanoma yisiphi
    isakhiwo sesishayamthetho esisungulwe ngokoMthethosisekelo.

(3) Yileso naleso sakhamuzi esingumuntu omdala sinelungelo -

    a.  lokuvota okhethweni lwanoma yisiphi isishayamthetho esisungulwe
        ngokoMthethosisekelo, futhi lokwenza lokhu ngokuyimfihlo; kanye

    b.  nelokungenela ukhetho lwesikhundla sokumela umphakathi, futhi
        uma sikhethiwe , sithathe leso sikhundla.

#### **Ubuzwe**

7.  Asikho isakhamuzi okufanele sincishwe ilungelo lobuzwe.

#### **Ilungelo lokuhamba nokuhlala**

7.  \(1) Wonke umuntu unelungelo lokuhamba ngenkululeko.

<!-- -->

(2) Wonke umuntu unelungelo lokushiya iRiphabhuliki.

(3) Wonke umuntu unelungelo lokungena, lokusala nokuhlala noma
    kuphi eRiphabhuliki.

(4) Yileso naleso sakhamuzi sinelungelo lokuthola iphasiphothi.

#### **Ilungelo lomsebenzi wezandla, lomsebenzi owenziwayo nelomsebenzi ofundelwe**

7.  Yileso naleso sakhamuzi sinelungelo lokukhetha ngokukhululeka
    umsebenzi wezandla, umsebenzi owenziwayo noma ofundelwe. Indlela
    yokuqhuba umsebenzi wezandla, umsebenzi owenziwayo noma ofundelwe
    ungase ulawulwe ngomthetho.

#### **Ubudlelwane phakathi kwabasebenzi nabaqashi**

7.  \(1) Bonke abantu banelungelo lokuphathwa ngendlela efanele emsebenzini.

<!-- -->

(2) Yilowo nalowo msebenzi unelungelo -

    a.  lokusungula nokujoyina inyunyana yabasebenzi;

    b.  lokuzimbandakanya kokwenziwayo nasezinhlelweni zenyunyana
        yabasebenzi; kanye

    c.  nelokuteleka.

(3) Yilowo nalowo mqashi unelungelo-

    a.  lokusungula nokujoyina izinhlangano zabaqashi; futhi

    b.  nelokuzimbandakanya kokwenziwayo nasezinhlelweni
        zezinhlangano zabaqashi.

(4) Zonke izinyunyana zabasebenzi nezinhlangano zabaqashi zinelungelo -

    a.  lokuzithathela izinqumo ngezokuphathwa, ngezinhlelo kanye
        nangezikwenzayo;

    b.  lokuhlela; kanye

    c.  nokusungula nelokujoyina umfelandawonye.

(5) Zonke izinyunyana zabasebenzi, izinhlangano zabaqashi nomqashi
    banelungelo lokuvumelana ngokuhlanganyela. Umthetho kazwelonke
    ungabekwa ukulawula ukuvumelana okwenziwa ngokuhlanganyela. Esimweni
    lapho umthetho ungabeka umkhawulo welungelo kulesi saHluko, ukubekwa
    komkhawulo welungelo kufanele kuhambisane nesigaba sama 36(1).

(6) Umthetho kazwelonke ungavumela amalungiselelo okuphepha enhlangano
    yabasebenzi aqukethwe kuzivumelwano ezenziwe ngokuhlanganyela.
    Esimweni lapho umthetho ungabeka umkhawulo welungelo kulesi sahluko,
    ukubekwa komkhawulo welungelo kufanele kuhambisane nesigaba
    sama 36(1).

#### **Indawo okuphilwa kuyo**

7.  Wonke umuntu unelungelo-

    a.  lokuphila endaweni engesiyo ingozi empilweni noma kunhlalakahle
        yakhe; kanye

    b.  nelokuba kuvikelwe imvelo, ukuze kusizakale izizukulwana zamanje
        nezizayo, ngemithetho nezinye izinyathelo ezemukelekayo -

        i.  ezivimbela ukunukubezeka nokucekelwa phansi kwempilo
            yezitshalo neyezilwane;

        ii. ezikhuthaza ukulondolozwa kwemvelo; kanye

        iii. neziqinisekisa intuthuko engapheli nokusetshenziswa kahle

> kwemithombo yemvelo kube kugqugquzelwa intuthuko efanele yezomnotho
> nakwezenhlalakahle.

#### **Impahla**

7.  \(1) Akekho umuntu ongephucwa impahla ngaphandle kwalapho kumiswe
    umthetho osebenza ngokufanayo kubo bonke abantu, futhi awukho umthetho
    ongavumela ukuthi umuntu enqatshelwe impahla engazange anikezwe
    ithuba lokuziphendulela.

<!-- -->

(2) Impahla ingathathwa kuphela njengoba kubekwe wumthetho osebenza kubo
    bonke abantu ngokufanayo -

    a.  uma kuyisidingo somphakathi noma kuzozuza umphakathi; futhi

    b.  uma kuzoba nesinxephezelo, futhi isikhathi nendlela yokusikhokha
        okuvunyelwane ngayo ngabathintekayo noma okunqunywe noma
        okwamukelwe yinkantolo.

(3) Inani lesinxephezelo nesikhathi kanye nendlela yokunxephezela
    kufanele kube ngokulungile nokulinganayo, kuveze ukulingana phakathi
    kwezintshisekelo zomphakathi kanye nezintshisekelo zalabo
    abathintekayo, kubhekela zonke izimo ezifanele ezimbandakanya -

    a.  ukusetshenziswa kwempahla ngaleso sikhathi;

    b.  umlando wokutholwa kwempahla nokusetshenziswa kwayo;

    c.  inani engadayiswa ngalo emakethe;

    d.  ubungako benani lezimali ezatshalwa umbuso ngqo nexhasomali
        umbuso owasiza ngalo ekutholakaleni kwaleyo mpahla
        nasekuyithuthukiseni ukuze ibe yinzuzo; kanye

    e.  nenjongo yokudliwa kwempahla.

(4) Mayelana nalesi sigaba-

    a.  intshisekelo yomphakathi imbandakanya ukuzibophezela kwesizwe
        enguqukweni yezomhlaba, nasezinguqukweni zokuletha
        ukufinyeleleka okulinganayo kuyo yonke imithombo yemvelo
        yaseNingizimu Afrika; nokuthi

    b.  impahla ayigcini kuphela ngomhlaba.

(5) Umbuso kufanele uthathe izinyathelo zomthetho nezinye izinyathelo
    ezamukelekayo, ngokusemandleni awo, ukweseka izimo ezivumela
    izakhamuzi ukuba zikwazi ukuthola umhlaba ngendlela egculisayo.

(6) Umuntu noma umphakathi onomhlaba ongaphephile ngomthetho ngesizathu
    semithetho eyayibandlulula ngokohlanga noma okwakuqhutshwa
    unelungelo, ngendlela ehlinzekelwe nguMthetho wePhalamende,
    lobunikazi bomhlaba elivikelwe ngomthetho noma lokunikezwa
    usizo olufanayo.

(7) Umuntu noma umphakathi owathathelwa impahla ngemuva komhla zi 19
    Juni 1913, ngenxa yemithetho noma izinqubo zangaphambilini
    zobandlululo

> ngokohlanga, unelungelo njengoba kuhlinzekelwa nguMthetho
> wePhalamende, lokubuyiselwa leyo mpahla, noma lokuthola usizo
> olulinganayo.

(2) Akukho zimiso zalesi sigaba ezingavimba umbuso ekubeni uthathe
    izinyathelo zomthetho nezinye izinyathelo ngenhloso yokuzuza
    umhlaba, amanzi nokunye okuhambelana nalokho, ukuze ulungise
    imiphumela yobandlululo ngokohlanga lwangaphambilini, inqobo nje uma
    ukuqhela ezimisweni zalesi sigaba kufanele kuhambisana nezimiso
    zesigaba sama 36(1).

(3) IPhalamende kufanele lishaye umthetho oshiwo esigatshaneni sesi (6).

#### **Izindlu**

7.  \(1) Wonke umuntu unelungelo lokuthola indlu efanelekile.

<!-- -->

(2) Umbuso kufanele uthathe izinyathelo zomthetho ezifanele nezinye
    izinyathelo, ngokusemandleni onawo, zokwenza ukuba leli lungelo libe
    yimpumelelo eyinqubekela phambili.

(3) Akukho bantu abangasuswa emzini wabo noma kudilizwe ikhaya labo
    ngaphandle kwesinqumo senkantolo esenziwe ngemuva kokuba kubhekwe
    zonke izimo ezifanele. Awukho umthetho oyovumela ukususwa
    kwabathintekayo benganikwanga ithuba lokuziphendulela.

#### **Ukunakekelwa ngezempilo, ukudla, amanzi, nenhlalakahle**

7.  \(1) Wonke umuntu unelungelo lokukwazi ukuthi athole -

    a.  ukunakekelwa kwezempilo, okumbandakanya ukunakekelwa kwezempilo
        okuqondene nokubeletha;

    b.  amanzi nokudla okwenele; kanye

    c.  nenhlalakahle, okumbandakanya, usizo lomphakathi olufanele uma
        umuntu engakwazi ukuzondla yena kanye nalabo okufanele abondle.

<!-- -->

(2) Umbuso kufanele uthathe izinyathelo zomthetho ezifanele nezinye
    izinyathelo, ngokusemandleni onawo, zokwenza ukuba leli lungelo libe
    nokuphumelela okuqhubekela phambili.

(3) Akukho umuntu okufanele anqatshelwe ukuthola usizo
    lwezokwelashwa oluphuthumayo.

#### **Izingane**

7.  \(1) Zonke izingane zinelungelo -

    a.  lokuba negama nobuzwe kusukela ngesikhathi zizalwa;

    b.  lokuthola ukunakekelwa ngumndeni, noma ukunakekelwa ngabazali
        noma okunye ukunakekelwa okufanele uma lowo mntwana esusiwe
        ngaphansi kwesimo somndeni;

    c.  lokuthola ukudla okunomsoco, indawo yokuhlala, ukusizakala
        ngokwelashwa okuyisisekelo kanye nokusizakala ngezenhlalakahle;

    d.  lokuvikelwa ekuphathweni ngendlela engafanele, ukunganakekelwa,
        ukuhlukunyezwa nokuphathwa ngendlela eyehlisa isithunzi;

    e.  lokuvikelwa kuzinqubo zokuxhashazwa emsebenzini;

    f.  lokuthi kungadingeki noma kungavunyelwa ukuthi zenze umsebenzi -

        i.  ongamfanele umuntu oneminyaka yobudala

        ii. elingana neyaleyo ngane; noma

        iii. obeka engcupheni inhlalakahle, imfundo, impilo ngokomzimba
            noma ngokwengqondo, noma ngokomoya, kwesimilo noma
            kobudlelwano nomphakathi, kwengane;

    g.  lokungaboshwa ngaphandle kwalapho ukuboshwa kwazo kuyisinyathelo
        sokugcina esingathathwa, okuyothi uma kwenzeka, ngaphezulu
        kwamaLungelo anikwe ingane ngaphansi kwesigaba se 12 nesama 35,
        ingane ingaboshwa kuphela isikhathi okuyisona esifanele
        esifushane engaboshwa sona, futhi inelungelo -

        i.  lokungahlanganiswa nabanye abantu ababoshiwe abaneminyaka
            yobudala engaphezulu kwe-18; futhi

        ii. iphathwe ngendlela, ibuye igcinwe ezimweni ezikhombisa
            ukubonelela iminyaka yayo yobudala;

    h.  lokuba nommeli okhishwe umbuso, ozokhokhelwa uhulumeni,
        emacaleni

> ombango athinta ingane, uma ukunganikezwa ummeli kungaba nomphumela
> wokwehluleka okukhulu kobulungiswa; kanye

a.  lokungasetshenziswa ngqo ekulweni kuhlonyiwe, kanye nelokuvikelwa
    ngazozonke izikhathi lapho kuliwa kuhlonyiwe.

<!-- -->

(2) Kuzona zonke izinto ezithinta ingane, kuyobekwa phambili
    izidingo zayo.

(3) Kulesi sigaba“ingane”isho umuntu oneminyaka yobudala engaphansi
    kweyi 18.

#### **Imfundo**

7.  \(1) Wonke umuntu unelungelo -

    a.  lokuthola imfundo eyisisekelo, kuhlanganisa imfundo eyisisekelo
        yabantu abadala; kanye

    b.  nelemfundo eqhubekayo, okufanele ukuthi umbuso ngezinyathelo
        ezifanele uyenze iqhubeke nokutholakala futhi
        kufinyeleleke kuyona.

<!-- -->

(2) Wonke umuntu unelungelo lokuthola imfundo ngolimi olusemthethweni
    noma ngolimi aluthandayo ezikhungweni zemfundo zomphakathi lapho
    imfundo ikwazi ukutholakala ngendlela efanelekile. Ukuze
    kuqinisekiswe ukuyafinyelela

> ngempumelelo, ukusetshenziswa kwaleli lungelo, umbuso kufanele
> uhlolisise yonke imigudu efanele yemfundo, kumbandakanya nezikhungo
> zemfundo ezifundisa ngolimi olulodwa, kube kuqikelelwa -

a.  ukulingana;

b.  ukuthi kungenzeka yini; kanye

c.  nesidingo sokulungisa imiphumela yemithetho nenqubo yangaphambilini
    yobandlululo ngokohlanga.

<!-- -->

(2) Wonke umuntu unelungelo lokusungula nokugcina, ngokukhokhela
    izindleko zakhe, izikhungo zemfundo ezizimele -

    a.  ezingabandlululi ngokohlanga;

    b.  ezibhaliswe kumbuso; futhi

    c.  ezigcina amazinga angekho ngaphansi kwamazinga asezikhungweni
        ezingaqhathaniswa nazob ezikhungo zomphakathi.

(3) Isigatshana sesi (3) asizivimbeli izikhungo zemfundo ezizimele
    ezimalini zoxhaso lombuso.

#### **Ulimi namasiko**

7.  Wonke umuntu unelungelo lokusebenzisa ulimi aluthandayo futhi abambe
    iqhaza empilweni yamasiko ayithandayo, kodwa akekho ovunyelwe
    ukusebenzisa lawa malungelo ngendlela engahambisani nanoma yisiphi
    isimiso soMqulu wamaLungelo.

#### **Imiphakathi yamasiko, izinkolo kanye nezilimi ezithile**

7.  \(1) Abantu abangamalungu emiphakathi yamasiko, izinkolo noma izilimi
    ezithile abanakuphucwa ilungelo, kanye namanye amalungu alowo
    mphakathi -

    a.  lokuthokozela amasiko abo, ukuqhuba inkolo yabo nokusebenzisa
        ulimi lwabo;

kanye

a.  nokubumba, bajoyine futhi bagcine izinhlangano zamasiko, zenkolo
    nezezilimi kanye nezinye izinhlaka zomphakathi wezakhamuzi.

> \(2) Amalungelo esigatshana sesi (1) akufanele asetshenziswe ngendlela
> engahambisani nanoma yisiphi isimiso esikuMqulu wamaLungelo.

#### **Ukuthola ulwazi**

7.  \(1) Wonke umuntu unelungelo lokuthola -

    a.  nanoma yiluphi ulwazi olusezandleni zombuso; kanye

    b.  nanoma yiluphi ulwazi olusezandleni zomunye umuntu noludingekayo
        ekusetshenzisweni noma ekuvikelweni kwanoma yimaphi amalungelo.

> \(2) Kufanele kushaywe umthetho kazwelonke ukuze leli lungelo lisebenze,
> futhi ungahlinzekela ngezinyathelo ezifanele ukunciphisa umthwalo
> wokwengamela nowezimali embusweni.

#### **Ukuphatha ngokusemthethweni okulungileyo**

7.  \(1) Wonke umuntu unelungelo lokuphathwa ngendlela esemthethweni, efanele
    kanye nengenzeleli ngokwenqubo elandelwayo.

<!-- -->

(2) Wonke umuntu onamalungelo ahlukunyezwe kabi yisinyathelo sokuphatha,
    unelungelo lokunikezwa izizathu ezibhaliwe ngalokho.

(3) Kufanele kushaywe umthetho kazwelonke ukuze lawa malungelo asebenze
    futhi lo mthetho kufanele -

    a.  uhlinzekele ukubukezwa kwesinyathelo sokuphatha yinkantolo noma,
        lapho

> kufanele, kubukeze inkundla ezimele nengavuni hlangothi;

a.  ubeke isibopho phezu kombuso ukuthi amalungelo akuzigatshana
    soku (1) nesesi (2) asebenze; futhi

b.  ukhuthaze ukusingatha ngempumelelo.

#### **Ukufinyelela ezinkantolo**

7.  Wonke umuntu unelungelo lokuthi noma iyiphi ingxabano engaxazululwa
    ngokusebenzisa umthetho, inqunywe ngokulalela okungenzeleli
    yinkantolo yomphakathi noma, lapho kulungile, leyo ngxabano
    ingaxazululwa yinkundla noma yisithangamu esizimele
    nesingavuni hlangothi.

#### **Abantu ababoshiwe, abavalelwe nababekwe amacala**

7.  \(1) Wonke umuntu oboshwe ngoba esolwa ukuthi wenze icala unelungelo -

    a.  lokuthula angasho lutho;;

    b.  lokwaziswa ngokushesha -

        i.  ngelungelo lokuthula angasho lutho; kanye

        ii. nangomphumela wokuthi angathuli;

    c.  lokuba angaphoqwa ukuhlambuluka noma ukuvuma izinto ezingase
        zisetshenziswe njengobufakazi ecaleni lakhe;

    d.  lokuba ayiswe enkantolo ngokushesha okungase kwenzeke, kodwa
        kungakedluli -

        i.  amahora angama 48 emuva kokuboshwa; noma

        ii. ekupheleni kosuku lokuqala lwenkantolo ngemuva kokudlula
            kwesikhathi esingamahora angama-48, uma ngabe amahora

> angama-48 edlula ngaphandle kwesikhathi esejwayelekile sokusebenza
> kwenkantolo, noma ngosuku olungelona olwejwayelekile lokusebenza
> kwenkantolo;

a.  ekuveleni kokuqala phambi kwenkantolo emuva kokuboshwa, lokuba
    ethweswe icala noma aziswe ngesizathu sokuthi aqhubeke nokuvalelwa,
    noma adedelwe; kanye

b.  nelokudedelwa ekuvalelweni uma izidingo zobulungiswa zivuma, kodwa
    lokho kunqike emibandeleni efanele.

<!-- -->

(2) Wonke umuntu ovalelwe, kumbandakanya noma yisiphi isiboshwa esidonsa

> isigwebo, unelungelo -

(a) lokwaziswa ngokushesha ngezizathu zokuvalelwa kwakhe;

(b) lokuzikhethela kanye nokubonana nommeli nokwaziswa ngokushesha
    ngaleli lungelo;

(c) lokunikezwa ummeli ngezindleko zombuso, uma ngabe ukunganikezwa
    ummeli kungabukhinyabeza kakhulu ubulungiswa, futhi aziswe ngaleli
    lungelo ngokushesha;

(d) lokuphikisa ukuba semthethweni kokuvalelwa kwakhe akwenze ngaphambu
    kwenkantolo, futhi uma kutholakala ukuthi lokho kuvalelwa akukho
    emthethweni, adedelwe;

(e) lokuba avalelwe ngaphansi kwezimo ezihlonipha isithunzi sobuntu,
    kumbandakanye okungenani ukukwazi ukuzilolonga umzimba futhi
    ahlinzekwe, ngezindleko zombuso, indawo yokumgcina eyanele,
    ukondliwa okwanele, izinto zokufunda ezanele kanye nokwelashwa
    kwezempilo okwanele; kanye

(f) nelokuxhumana, futhi avakashelwe -

    i.  ngowakwakhe noma lowo azwana naye;

    ii. yisihlobo esisondelene naye;

    iii. umeluleki wezenkolo oqokwe nguye; futhi

    iv. udokotela oqokwe nguye.

<!-- -->

(2) Wonke umuntu owethweswe icala unelungelo lokuthi icala lakhe
    lithethwe ngendlela elungile, okumbandakanya ilungelo –

    a.  lokwaziswa ngecala abekwe lona ngokunikwa imininingwane eyanele
        ukuze

> aziphendulele;

a.  lokuba nesikhathi esanele nezidingo ezanele ukulungiselela
    ukuziphendulela;

b.  lokuba icala lakhe lethanyelwe ngumphakathi ngaphambi kwenkantolo
    eyejwayelekile;

c.  lokuba ukuthethwa kwecala lakhe kuqalwe futhi kuqedwe ngaphandle
    kokulibaziseka okungafanele;

d.  lokuba khona uma kuthethwa icala lakhe;

e.  lokukhetha ummeli nokumelwa ngummeli futhi abenelungelo lokwaziswa
    ngaleli lungelo ngokushesha;

f.  lokuba nommeli onikezwe ngumbuso futhi ngezindleko zombuso uma
    ukunganikezwa ummeli kungabukhinyabeza kakhulu ubulungiswa, futhi

> nelungelo lokwaziswa ngaleli lungelo ngokushesha;

a.  lokuthathwa ngokuthi akanacala, lokuthula angasho lutho, kanye
    nelokunganiki bufakazi ngesikhathi kuqulwa icala lakhe;

b.  lokunika kanye nelokuphikisa ubufakazi;

c.  lokungaphoqwa ukuba anike ubufakazi obuzomethwesa ngecala;

d.  lokuba icala liqulwe ngolimi aluzwayo, noma uma lokho
    kungaphumeleli, athole ithuba lokuthi ukuqulwa kwalo kutolikwe
    ngalolo limi;

e.  lokungagwetshelwa ukwenza noma ukungenzi okuthile okwakungelona
    icala ngokomthetho wezwe noma wamazwe ngamazwe ngesikhathi ekwenza
    noma engakwenzi;

f.  lokungabhekani necala eliphathelene nalokho asatholwa engenacala
    lako noma asagwetshelwa kona;

g.  lokunikezwa isigwebo esisinda kancane kunesinye esimisiwe uma
    isigwebo esimiselwe lelo cala sishintshiwe phakathi kwesikhathi
    sokwenziwa kwecala nesikhathi sokugwetshwa; kanye

h.  nelokufaka isicelo sokudlulisa icala, noma ukuhlaziywa kwalo,
    yinkantolo ephakeme.

<!-- -->

(2) Lapho lesi sigaba sidinga ukuba umuntu aziswe okuthile, lolo lwazi
    kufanele lowo muntu alunikwe ngolimi aluqondayo.

(3) Ubufakazi obutholakale ngendlela ephambene nanoma yiliphi ilungelo
    elikuMqulu wamaLungelo kufanele bungafakwa njengobufakazi ecaleni
    uma ukufakwa kwalobo bufakazi bungenza ukuthi icala lingagculisi
    noma kungakhinyabeza ukuphathwa kobulungiswa.

#### **Ukuncishiswa kwamalungelo**

7.  \(1) Amalungelo aqukethwe kuMqulu wamaLungelo angancishiswa kuphela
    ngokwemigomo yomthetho osebenza ngendlela yokuthi ukuncishiswa kufanele
    futhi kwamukelekile emphakathini ovulekile, nowentando yeningi
    nowesekelwe isithunzi sobuntu, ukulingana nenkululeko, ngokubheka zonke
    izinto ezithintekayo ezimbandakanya -

    a.  ubunjalo belungelo;

    b.  ukubaluleka kwezinjongo zokuncishiswa;

    c.  ubunjalo nobungako bokuncishiswa;

    d.  ubudlelwane phakathi kokunciphisa nezinjongo zako; kanye

    e.  nezinye izindlela ezinezihibe ezincane ukufeza injongo leyo.

> \(2) Ngaphandle uma kuhlinzekelwe esigatshaneni soku (1) noma komunye
> umbandela woMthethosisekelo, awukho umthetho onganciphisa noma yiliphi
> ilungelo elihlinzekelwe kuMqulu wamaLungelo.

#### **Izimo ezibucayi**

7.  \(1) Isimo esibucayi singamenyezelwa kuphela ngokulandela uMthetho
    wePhalamende, futhi kuphela uma -

    a.  impilo yezwe yesatshelwa ngenxa yempi, ukuphanga, ukuvukela
        umbuso,

yeziphithiphithi, yenhlekelele yemvelo noma yesinye isehlakalo esibucayi
emphakathini; futhi

a.  isimemezelo sidingekile ukuze kubuyiselwe uxolo nokuthula.

<!-- -->

(2) Ukumenyezelwa kwesimo esibucayi, kanye nomthetho oshayiwe noma
    isinyathelo esithathwe kulandela leso simemezelo, kungasebenza
    kuphela -

    a.  kuye esikhathini esilandelayo; futhi

    b.  ngesikhathi esingeqile ezinsukwini ezingama 21 kusukela osukwini
        lwesimemezelo sesimo esibucayi ngaphandle uma isiGungu
        sikaZwelonke sinquma ukwelula isikhathi sesimemezelo. IsiGungu
        sikaZwelonke singelula isikhathi sokusebenza kwesimemezelo
        sesimo esibucayi ngesikhathi esingeqile ezinyangeni ezintathu.
        Ukwelulwa kokuqala kwesikhathi sesimo esibucayi kufanele
        kwenziwe ngesinqumo esivunywe yiningi lamavoti
        angamalungu esiGungu. Ukwelulwa kwesikhathi sesimo esibucayi
        okulandelayo kufanele kwenziwe ngesinqumo esesekwe okungenani
        ngamalungu angamaphesenti angama 60 angamalungu esiGungu.
        Isinqumo esishiwo kulesi sigatshana kufanele sithathwe ngemuva
        kwenkulumompikiswano ebandakanya umphakathi esiGungwini.

(3) Noma iyiphi inkantolo efanele ingathatha isinqumo mayelana
    nokubasemthethweni -

    a.  kwesimemezelo sesimo esibucayi;

    b.  ngokwelulwa kwesimemezelo sesimo esibucayi; noma

    c.  umthetho oshayiwe, noma isinyathelo esithathiwe ngokulandelwa
        kwaleso simemezelo sesimo esibucayi.

(4) Noma yimuphi umthetho oshayiwe ngenxa yokumenyezelwa kwesimo
    esibucayi ungachithwa kancane kuMqulu wamaLungelo kuphela uma –

<!-- -->

(f) ukuchithwa kwawo kancane kufanele ngokwesimo esibucayi kuphela;
    futhi (b)

> umthetho -

i.  uvumelana nezibopho zeRiphabhuliki ngaphansi komthetho wamazwe
    ngamazwe omiselwe izimo ezibucayi; futhi

ii. uhambisana nesigatshana sesi (5); futhi

iii. ushicelelwe kuSomqulu kaHulumeni kazwelonke ngokushesha ngaphambi
    kokuba umisiwe.

<!-- -->

(2) Awukho uMthetho wePhalamende onikeza igunya lokumenyezelwa kwesimo
    esibucayi, futhi awukho umthetho oshayiwe noma esinye isinyathelo
    esithathwe ngenxa yesimemezelo ongavumela noma onganikeza igunya –

    a.  lokuxolelwa kombuso, noma komuntu mayelana nesenzo esingekho

> emthethweni;

a.  ukuchithwa kwalesi sigaba; noma

b.  ukuchithwa kwesigaba esishiwo kukholomu yoku 1 yoHla lwamaLungelo
    Angenakuchithwa, ngendlela evezwe maqondana naleso sigaba sekholomu
    yesi 3 soHla.

#### **Uhla lwamaLungelo angeke ajivazwa**

  -------------------------------------------------------------------------------------------------------------------------------------------
  > **1**                   > **2**                           > **3**
  >                         >                                 >
  > **Inombolo yesigaba**   > **Isihloko sesigaba**           > **Izinga lokuvikelwa kwelungelo**
  ------------------------- --------------------------------- -------------------------------------------------------------------------------
  > 9                       > Ukulingana                      > Mayelana nokubandlululwa okungamukelekile ngokobuhlanga, ibala, ubuzwe noma
                                                              >
                                                              > imvelaphi, ubulili, inkolo noma ulimi.

  > 10                      > Isithunzi somuntu               > Ngokuphelele

  > 11                      > Impilo                          > Ngokuphelele.

  > 12                      > Inkululeko nokuphepha komuntu   > Mayelana nezigatshana soku (1) (d) no (e) kanye nesesi 2(c)
  -------------------------------------------------------------------------------------------------------------------------------------------

  ---------------------------------------------------------------------------------------------------------------------------------------------------------------------------------------------------------------------------------
  > **1**                   > **2**                                                    > **3**
  >                         >                                                          >
  > **Inombolo yesigaba**   > **Isihloko sesigaba**                                    > **Izinga lokuvikelwa kwelungelo**
  ------------------------- ---------------------------------------------------------- --------------------------------------------------------------------------------------------------------------------------------------------
  > 13                      > Ubugqila, ukwenziwa isigqila nokusetshenziswa ngempoqo   > Mayelana nobugqila nokwenziwa isigqila.

  > 28                      > Izingane                                                 > Mayelana:
                                                                                       
                                                                                       -   nesigatshana soku 1(d), kanye no (e);
                                                                                       
                                                                                       -   namalungelo ezindimana (i) kanye no (ii) zesigatshana soku (1)(g); kanye
                                                                                       
                                                                                       -   nesigatshana soku (1)(i) esimayelana nezin- gane ezineminyaka eyi 15 nezingaphansi.
                                                                                       
                                                                                       

  > 35                      > Abantu ababoshiwe, abatokile nabethweswe icala           > Mayelana:
                                                                                       
                                                                                       -   nesigatshana soku (1)(a), (b) no (c) nesesi (2)(d);
                                                                                       
                                                                                       -   amalungelo ezindimeni (a) kuye ku (o) esigat- shana sesi (3), ngaphandle kwendima (d);
                                                                                       
                                                                                       -   isigatshana sesi (4); kanye
                                                                                       
                                                                                       -   nesigatshana sesi (5) mayelana nokukhishwa ngaphandle kobufakazi uma ukwamukelwa kwalobo bufakazi kungenza ukuqulwa kwecala kwenzelele
                                                                                       
                                                                                       
  ---------------------------------------------------------------------------------------------------------------------------------------------------------------------------------------------------------------------------------

(2) Noma yinini lapho umuntu evalelwe ngaphandle kokuthethwa kwecala
    ngenxa yokuzitshwa kwamaLungelo okuqhamuka ekumenyezelweni kwesimo
    esibucayi, kufanele kuqikelelwe izimo ezilandelayo -

    a.  Umuntu omdala oyilungu lomndeni noma umngane walowo ovalelwe

kufanele athintwe ngokushesha okungase kwenzeke, bese aziswa
ngokuvalelwa kwalowo muntu.

a.  Isaziso kufanele sishicilelwe kuGazethi kazwelonke kaHulumeni
    zingakapheli izinsuku ezinhlanu umuntu evalelwe, sisho igama lomuntu
    nalapho evalelwe khona, sibuye sisho nesimo esibucayi aboshwe
    ngenxa yaso.

b.  Umuntu ovalelwe kufanele avunyelwe ukuqoka, kanye nokuvakashelwa
    ngudokotela noma ngasiphi isikhathi esamukelekayo.

c.  Umuntu ovalelwe kufanele avunyelwe ukuqoka, ukuvakashelwa ngummeli
    noma ngasiphi isikhathi esamukelekayo.

d.  Inkantolo kufanele ibuyekeze ukuvalelwa komuntu ngokushesha okungase
    kwenzeke, kodwa zingakapheli izinsuku eziyi-10 ngemuva kosuku
    lokuvalelwa kwakhe, futhi inkantolo kufanele imdedele lowo ovalelwe
    ngaphandle uma kunesidingo sokuqhubeka nokumvalela ukuze kubuyiselwe
    isimo soxolo nokuthula.

e.  Umuntu ovalelwe ongadedelwanga ngokwemigomo yesibuyekezo sendimana

> \(e) noma ongadedelwanga ngemuva kokubuyekezwa ngaphansi kwale ndima
> angenza isicelo enkantolo sokuba kuphinde kubuyekezwe ukuvalelwa kwakhe
> noma ngasiphi isikhathi ngemuva kwezinsuku eziyi-10 lwenziwe uhlaziyo
> lwangaphambilini, futhi inkantolo kufanele imdedele umuntu ovalelwe
> ngaphandle uma kusadingekile ukuba aqhubeke evalelwe ukuze kubuyiselwe
> uxolo nokuthula.

a.  Umuntu ovalelwe kufanele avunyelwe ukuvela mathupha phambi kwanoma
    iyiphi inkantolo ebhekene nokuvalelwa kwakhe, amelwe ngummeli kuloko
    kwethanyelwa, futhi akwazi ukwethula izizathu eziphikisa ukuthi
    aqhubeke nokuvalelwa.

b.  Umbuso kufanele wethule phambi kwenkantolo izizathu ezibhalwe phansi
    zokuthi kubaluleke ngani ukuvalelwa kwalowo ovalelwe, futhi kufanele
    ulethe ikhophi yalezo zizathu kumuntu ovalelwe okungenani
    esikhathini esiyizinsuku ezimbili ngaphambi kokuthi inkantolo
    ibuyekeze ukuvalelwa kwakhe.

<!-- -->

(2) Uma inkantolo idedela obevalelwe, lowo muntu angeke aphinde avalelwe
    ngezizathu ezifanayo, ngaphandle uma umbuso ungethula phambi
    kwenkantolo isizathu esiqinile esenza kube nesidingo sokuthi lowo
    muntu aphinde avalelwe.

(3) Izigatshana sesi (6) nesesi (7) azisebenzi kubantu abangezona
    izakhamuzi zaseNingizimu Afrika futhi abavalelwe ngenxa yokulwa
    kuhlonyiwe okuphakathi kwamazwe. Esikhundleni salokho, umbuso
    kufanele uhambisane nemigomo ebopha iRiphabhuliki ngaphansi
    komthetho wobuntu wamazwe ngamazwe mayelana nokuvalelwa
    kwalabo bantu.

#### **Ukuphoqelelwa kwamalungelo**

7.  Noma ngubani obalulwe kulesi sigaba unelungelo lokufaka isicelo
    enkantolo efanele, aveze ukuthi ilungelo eliseMqulwini wamaLungelo
    lephuliwe noma kungenzeka lephulwe, futhi nenkantolo inganikeza
    usizo olufanele, olumbandakanya ukumenyezelwa kwamalungelo. Abantu
    abangaya enkantolo -

    a.  yinoma ngubani ozifakela yena isicelo;

    b.  yinoma ngubani owenza isicelo egameni lomunye umuntu ongakwazi
        ukuzenzela yena;

    c.  yinoma ngubani ofaka isicelo njengelungu, noma owenza lokho
        egameni leqembu noma lomkhakha othile wabantu;

    d.  yinoma ngubani ofaka isicelo ukuzuzela umphakathi; kanye

    e.  nenhlangano efaka isicelo ngenhloso yokuzuzela amalungu ayo.

#### **Ukuhunyushwa koMqulu wamaLungelo**

7.  \(1) Uma kuhunyushwa uMqulu wamaLungelo, yileyo naleyo nkantolo, inkundla
    noma isithangamu –

    a.  kufanele sikhuthaze imigomo eyeseka umphakathi ovulekile nobuswa
        yinqubo

yentando yeningi eyesekelwe yisithunzi somuntu, ukulingana nenkululeko;

a.  kufanele sibheke umthetho wamazwe ngamazwe; futhi

b.  singabuka umthetho wezinye izizwe.

<!-- -->

(2) Uma kuhunyushwa noma omuphi umthetho, futhi uma kuthuthukiswa
    umthetho owejwayelekile noma umthetho wesintu, yileyo naleyo
    nkantolo, inkundla noma isithangamu kufanele sikhuthaze umoya,
    inhloso kanye nezinjongo zoMqulu wamaLungelo.

(3) UMqulu wamaLungelo awukuphiki ukuba khona kwanoma yimaphi amanye
    amalungelo noma izinkululeko ezemukelwe noma ezibekwe ngumthetho
    owejwayelekile,umthetho wesintu noma umthetho oshayiwe, ngendlela
    ohambisana ngayo noMqulu.

ISAHLUKO 3
==========

### UHULUMENE OBUMBENE

#### **Uhlumeni weRiphabhuliki**

7.  \(1) ERiphabhuliki, uhulumeni ubunjwe waba yimikhakha kazwelonke,
    yezifundazwe kanye neyezindawo, engafani, enobudlelwano nehlobene.

> \(2) Yonke imikhakha kahulumeni kufanele iqaphele futhi ilandele imigomo
> ebekwe kulesi saHluko futhi kufanele yenze imisebenzi yayo ngokulandela
> uhlaka olunikezwa yisaHluko.

#### **Imigomo kahulumeni obumbane kanye nobudlelwane obuphakathi kohulumeni**

7.  \(1) Yonke imikhakha kahulumeni nazo zonke izingxenye zombuso emkhakheni
    ngamunye kufanele –

    a.  zigcine uxolo, ubumbano lwesizwe, nokungahlukaniseki
        kweRiphabhuliki;

    b.  ziphephise inhlalakahle yabantu baseRephabhliki;

    c.  zihlinzeke ngokuphathwa kweRiphabhuliki yonkana okusebenza
        ngempumelelo, okusobala nokuhlangene;

    d.  zethembeke kuMthethosisekelo, kuRiphabhuliki nakubantu bayo;

    e.  zihloniphe isimo somthethosisekelo, izikhungo, amandla kanye
        nemisebenzi kahulumeni kweminye imikhakha;

    f.  zingazithatheli noma yimaphi amanye amandla noma imisebenzi
        ngaphandle kwaleyo eziyinikezwe ngokoMthethosisekelo;

    g.  zisebenzisi amandla azo zenze imisebenzi yazo ngendlela
        engagxambukeli ezindaweni, emisebenzini noma kubuqotho
        bezikhungo zikahulumeni komunye umkhakha; futhi

    h.  zisebenzisane ngokwethembana nangomoya omuhle -ngokwakha
        ubudlelwane obunokuzwana;

<!-- -->

(ii) ngokusizana nokwesekana;

(iii) ngokwazisana, kanye nangokubonisana mayelana nezindaba ezizithinta
    ngokufanayo;

(iv) ngokuqondanisa ezikwenzayo kanye nemithetho eshaywayo;

(v) ngokulandela izinqubo okuvunyelwene ngazo; kanye

(vi) nangokugwema ukwethwesana amacala ngaphambi komthetho.

<!-- -->

(2) UMthetho wePhalamende kufanele -

    a.  usungule noma uhlinzekele izakhiwo nezikhungo zokukhuthaza
        nokuqhubekisa ubudlelwane phakathi kohulumeni; futhi

    b.  uhlinzekele indlela efanele yokusebenza kanye nezinqubo
        zokuqgugquzela ukuxazululwa kwezingxabano
        eziphakathi kohulumeni.

(3) Ingxenye yombuso ethintekayo ezingxabanweni eziphakathi kohulumeni
    kufanele yenze yonke imizamo efanele ukuxazulula leyo ngxabano
    ngokusebenzisa izindlela nezinhlelo ezibekelwe leyo nhloso, futhi
    kufanele isebenzise yonke eminye imigudu ekhona ngaphambi
    kokudlulisela udaba enkantolo ukuba ixazulule leyo ngxabano.

(4) Uma inkantolo ingagculisekile ukuthi izidingo zesigatshana sesi (3)
    azifeziwe, ingayibuyisela leyo ngxabano kulezo zingxenye
    zombuso ezithintekile.

> ISAHLUKO 4

### IPHALAMENDE

#### **Ukwakheka kwePhalamende**

7.  \(1) IPhalamende lakhiwe –

    a.  isiGungu sikaZwelonke; kanye

    b.  noMkhandlu kaZwelonke weziFundazwe.

<!-- -->

(2) IsiGungu sikaZwelonke kanye noMkhandlu kaZwelonke weziFundazwe
    kokubili kubamba iqhaza ekushayweni kwemithetho ngendlela
    ebekwe kuMthethosisekelo.

(3) IsiGungu sikaZwelonke sikhethelwe ukuba simele abantu kanye
    nokuqinisekisa ukuphatha kwabantu ngaphansi koMthethosisekelo. Lokhu
    sikwenza ngokukhetha uMongameli, ngohlinzeka ngesithangamu
    sikazwelonke esicwaningwa izingqinamba zomphakathi, ngokushaya
    imithetho nangokuhlolisisa nokuqapha okwenziwa ngabaphethe.

(4) UMkhandlu kaZwelonke weziFundazwe umele izifundazwe ukuze
    uqinisekise ukuthi izidingo zezifundazwe ziyaqikelelwa emkhakheni
    kahulumeni kazwelonke. Lokhu ukwenza ikakhulukazi ngokubamba iqhaza
    ekushayweni kwemithetho kazwelonke nangokuhlinzeka ngesithangamu
    sikazwelonke sokucwaningwa kwezingqinamba ezithinta
    izifundazwe emphakathini.

(5) UMongameli angabizela iPhalamende emhlanganweni ongajwayelekile noma
    ngasiphi isikhathi ukuze lenze umsebenzi okhethekile.

(6) Indawo yokuhlala kwePhalamende iseKapa, kodwa umthetho wePhalamende
    oshaywe ngokulandela isigaba sama 76(1) nesesi (5), unganquma ukuthi
    indawo yokuhlala iPhalamende ibe kwenye indawo.

#### **Igunya lokushaya imithetho eRiphabhuliki**

7.  ERiphabhuliki igunya lokushaya imithetho –

    a.  lomkhakha kahulumeni kazwelonke linikezwe iPhalamende, njengoba
        kushiwo esigabeni sama 44;

    b.  lomkhakha kahulumeni wezifundazwe linikezwe izishayamthetho
        zezifundazwe njengoba kushiwo esigabeni se 104; futhi

    c.  elomkhakha kahulumeni wendawo linikezwe imiKhandlu yoMasipala,

> njengoba kushiwo esigabeni se 156.

#### **Igunya lokushaya imithetho kazwelonke**

7.  \(1) Igunya lokushaya imithetho kazwelonke njengoba linikezwe iPhalamende
    –

    a.  libeka amandla phezu kwesiGungu sikaZwelonke –

        i.  okuchibiyela uMthethosisekelo;

        ii. okubeka imithetho mayelana nanoma yiluphi udaba,
            kumbandakanya udaba olusengxenyeni yokwenziwayo okusohlwini
            lweSheduli yesi-4, kodwa kungambandakanywa, ngokusebenzisa
            isigatshana sesi-(2), udaba olusohlwini lweSheduli yesi- 5;
            kanye

        iii. nawokudlulisela noma yimaphi amandla awo okushaya umthetho,
            ngaphandle kwamandla okuguqula uMthethosisekelo, kunoma
            iyiphi inhlangano yesishayamthetho ekomunye umkhakha
            kahulumeni; futhi

    b.  libeka amandla phezu koMkhandlu kaZwelonke weziFundazwe -

        i.  okubamba iqhaza ekuchibiyeleni uMthethosisekelo,
            ngokwesigaba sama 74;

        ii. okushaya umthetho ngokwesigaba sama 76, omayelana nanoma
            yiluphi udaba olusengxenyeni yokwenziwayo ohlwini
            lukaSheduli yesi 4, kanye nangolunye udaba oludingwa ukuthi
            lubekwe nguMthethosisekelo ngokwesigaba sama 76; kanye

        iii. nawokucwaninga, ngokwesigaba sama 75, omunye umthetho
            oshaywe isiGungu sikaZwelonke.

<!-- -->

(2) IPhalamende lingangenelela, ngokuthi lishaye umthetho ngokuhambisana
    nesigaba sama 76(1), mayelana nodaba olungena ngaphansi kwengxenye
    yokusebenza olufakwe ohlwini lweSheduli yesi 5, uma udingeka –

    a.  ukugcina ukuphepha kwezwe;

    b.  ukugcina ubumbano kwezomnotho;

    c.  ukugcina amazinga asemqoka kazwelonke;

    d.  ukusungula amazinga okungafanele ehliswe okunikezela ngezidingo;
        noma

    e.  ukunqanda isenzo esingafanele esithathwa yisifundazwe
        esingakhinyabeza izintshisekelo zesinye isifundazwe noma
        zezwe ngokuphelele.

(3) Imithetho emayelana nodaba oludingeka ngendlela eyamukelekayo, noma
    olungumphumela wokunye okubalulekile, ukuze kusetshenziswe
    ngempumelelo

> amagunya amayelana nanoma yiluphi udaba olusohlwini lweSheduli yesi 4,
> iyimithetho emayelana nodaba olusohlwini lweSheduli yesi 4.

(2) Lapho lisebenzisa igunya lalo lokushaya imithetho, iPhalamende
    libekelwe imigomo nguMthethosisekelo kuphela, futhi kufanele
    lisebenze ngokulandela uMthethosisekelo, nangaphakathi
    kwemikhawulo yoMthethosisekelo.

#### **Imitheshwana nezinqumo ezihlanganyelwe namakomiti ahlanganyelwe**

> 45 (1) IsiGungu sikaZwelonke noMkhandlu kaZwelonke weziFundazwe
> kufanele zisungule ikomiti elihlanganyelwe lemithetho elizokwenza
> imitheshwana nezinqumo mayelana nokwenziwa ngokuhlanganyela kwesiGungu
> noMkhandlu, kumbandakanya imitheshwana nezinqumo –

(a) zokumiswa kwezinqubo ezilandelwayo zokugqugquzela uhlelo lokushaya

> imithetho, kumbandakanya ukubeka imikhawulo yesikhathi sokuqeda
> isinyathelo esithile ohlelweni;

(a) zokumiswa kwamakomiti ahlanganyelwe akhiwe ngabamele imikhakha
    yomibili yePhalamende, isiGugungu kanye noMkhandlu, ukuze acwaninge
    futhi ethule imibiko ngemiThethosivivinywa ehlongozwa esigabeni sama
    74 nesama 75 esidluliselwe kulawo makomiti;

(b) zokumiswa kwekomiti elihlanganyelwe elizobukeza uMthethosisekelo
    okungenani njalo ngonyaka; kanye

(c) nezokulawula umsebenzi –

    i.  wekomiti elihlangenyelwe lemitheshwana;

    ii. weKomiti labaLamuli;

    iii. wekomiti elibukeza uMthethosisekelo; kanye

    iv. nowanoma yimaphi amakomiti ahlanganyelwe asungulwe
        ngokwendima (b).

> \(2) Amalungu eKhabhinethi, amalungu esiGungu sikaZwelonke kanye
> nezithunywa zoMkhandlu kaZwelonke weziFundazwe anelungelo nokuvikeleka
> okufanayo ngaphambi kwekomiti elihlanganyelwe lesiGungu noMkhandlu
> njengoba benalo ngaphambi kwesiGungu noma uMkhandlu.

##### IsiGungu sikaZwelonke

> **Ukwakheka nokukhethwa**

46. \(1) IsiGungu sikaZwelonke sakhiwe yinani labesifazane nabesilisa
    elingekho ngaphansi kwama 350 nelingekho ngaphezulu kwama 400 abakhethwe
    njengamalungu ngokohlelo lokhetho –

    a.  olubekwe ngumthetho kazwelonke;

    b.  olwakhelwe phezu kohlu lukazwelonke lwabovoti;

    c.  oluhlinzekela ukuthi iminyaka yobudala yokuvota ingabi ngaphansi
        kweyi-18; kanye

    d.  noluba nomphumela, ngokubanzi, wokumelwa ngokwamanani
        amavoti atholiwe.

> \(2) Umthetho wePhalamende kumele uhlinzeke ngendlela yokuthola inani
> lamalungu esiGungu sikaZwelonke.
>
> \[Isigatshana soku (1) esichitshiyelwe yisigaba soku 1 soMthetho
> Weshumi oChibiyela uMthethosiseke- lo wezi-2003 kanye nesigaba soku 1
> soMthetho Weshumi Nanhlanu oChibiyela uMthethosisekelo
>
> wezi 2008.\]

#### **Ubulungu**

46. \(1) Zonke izakhamuzi ezivunyelwe ukuvotela amalungu esiGungu
    sikaZwelonke zingaba amalungu esiGungu ngaphandle –

    a.  kwanoma ngubani oqashiwe, noma osebenzela umbuso, futhi
        okhokhelwayo

ngalokho kuqashwa noma umsebenzi, ngaphandle –

i.  kukaMongameli, iPhini likaMongameli, oNgqongqoshe namaPhini
    oNgqongqoshe; kanye

ii. nabanye abasezikhundleni imisebenzi yabo ehambisana nemisebenzi
    yelungu lesiGungu, futhi okushiwo ngumthetho kazwelonke ukuthi
    iyahambisana naleyo misebenzi;

<!-- -->

a.  kwabayizithunywa ngokugcwele kuMkhandlu kaZwelonke weziFundazwe,
    noma abangamalungu esishayamthetho sesifundazwe noma oMkhandlu
    kaMasipala;

b.  kwasebehlulwe yizikweletu abangasenakubuyiselwa amalungelo abo;

c.  noma ngubani omenyezelwe inkantolo yaseRiphabhuliki ukuthi
    akaphilile

> kahle engqondweni; noma

a.  noma ngubani okwathi emuva kokuthi lesi sigaba siqale ukusebenza,
    watholwa enecala wagwetshwa isikhathi esingaphezulu kwezinyanga
    eziyi 12 ejele ngaphandle kokunikezwa ithuba lokuhlawuliswa imali,
    lapha eRiphabhuliki noma ngaphandle kweRiphabhuliki uma isenzo
    esiyicala

> sasingaba yicala eRiphabhuliki; kodwa, akekho umuntu oyothathwa
> ngokuthi ugwetshiwe kuze kube kuthathwe isinqumo maqondana nokulahlwa
>
> kwakhe icala noma kuze kukhishwe isigwebo, noma kube sekuphele
> isikhathi sokwedlulisa icala. Isithiyo ngaphansi kwale ndima siphela
> eminyakeni emihlanu ngemuva kokuqedwa kwesigwebo.

(2) Umuntu ongavunyelwe ukuba yilungu lesiGungu sikaZwelonke ngokusho
    kwezigatshana soku (1)(a) noma u (b)angalumela ukhetho lesiGungu,
    uma kuhambisana nemikhawulo noma imibandela emiswe
    ngumthetho kazwelonke.

(3) Umuntu ulahlekelwa wubulungu besiGungu sikaZwelonke uma lowo muntu –

    a.  eyeka ukuba ngumuntu ovunyelwe; noma

    b.  engekho esiGungwini ngaphandle kwemvume kulezo zimo lapho
        imitheshwana nezinqumo zisho khona ukuthi ulahlekelwa ubulungu.

    c.  eyeka ukuba yilungu lenhlangano emkhethile ukuba abe
        yilungu lesiGungu.

> \[Isigatshana sesi (3) siguqulwe ngesigaba sesi-2 soMthetho weShumi
> oChibiyela uMthethosisekelo wezi-2008\]

(2) Izikhala zomsebenzi esiGungwini sikaZwelonke kumele zigcwaliswe
    ngokulandela umthetho kazwelonke.

#### **Isifungo noma ukuvuma ngokuzibophelela**

46. Ngaphambi kokuba amalungu esiGungu sikaZwelonke aqale ukwenza
    imisebenzi yawo esiGungwini, kufanele afunge noma ethembise
    ukwethembeka kuRiphabhuliki kanye nokuthobela uMthethosisekelo,
    ngokulandela iSheduli yesi 2.

#### **Isikhathi esihlalwa isiGungu sikaZwelonke**

46. \(1) IsiGungu sikaZwelonke sikhethelwa isikhathi esiyiminyaka emihlanu.

<!-- -->

(2) Uma isiGungu sikaZwelonke sihlakazwe ngokwesigaba sama 50, noma
    lapho sesiphelelwa yisikhathi saso, uMongameli, kufanele ahlele
    futhi abeke nezinsuku zokhetho ngesimemezelo esishicilelwe,
    okufanele senziwe zingakapheli izinyanga ezingama

> 90 ukusuka osukwini okwahlakazwa ngalo noma okwaphela ngalo isikhathi
> saso. Isimemezelo esihlela futhi sibeka izinsuku zokhetho singahle
> sikhishwe ngaphambili noma ngemuva kokuphela kwesikhathi sesiGungu
> sikaZwelonke.
>
> \[Isigatshana sesi (2) indawo yaso ithathwe yisigaba soku 1 soMthetho
> Wesihlanu oChibiyela uMthethosisekelo we 1999.\]

(2) Uma umphumela wokhetho lwesiGungu sikaZwelonke ungamenyezelwanga
    kungakapheli isikhathi esibekwe ngokwesigaba se 190, noma uma
    ukhetho luchithwe yinkantolo, uMongameli, kufanele ahlele futhi
    abeke nezinsuku zolunye ukhetho ngesimemezelo esishicilelwe,
    okufanele lwenziwe zingakapheli izinsuku ezingama 90 zokuphela
    kwaleso sikhathi noma ukusuka ngelanga ukhetho olwachithwa ngalo.

(3) IsiGungu Sikazwelonke siyaqhubeka nokuba namandla okusebenza ukusuka
    esikhathini ohlakazwe ngaso noma ophelelwe ngaso yisikhathi, kuze
    kube yilanga elingaphambi kwelanga lokuqala lokuvotela
    isiGungu esilandelayo.

#### **Ukuhlakazwa kwesiGungu sikaZwelonke ngaphambi kokuphela kwesikhathi sawo**

46. \(1) UMongameli kufanele asihlakaze isiGungu sikaZwelonke uma –

    a.  IsiGungu sikaZwelonke sithathe isinqumo sokuhlakazeka esesekwe
        yiningi lamalungu aso; futhi

    b.  sekwedlule iminyaka emithathu selokhu kwakhethwa isiGungu.

<!-- -->

(2) IBamba likaMongameli kufanele lisihlakaze isiGungu sikaZwelonke uma
    –

    a.  kunesikhala esikhundleni sikaMongameli; futhi

    b.  nesiGungu sehluleka ukukhetha uMongameli omusha zingakapheli
        izinsuku ezingama 30 sivelile leso sikhala.

#### **Izikhathi zokuhlangana nezamakhefu**

46. \(1) Ngemuva kokhetho, umhlangano wokuqala wesiGungu sikaZwelonke
    kufanele ubanjwe ngesikhathi kanye nangelanga elibekwe nguMongameli
    weNkantolo, kodwa kungakapheli izinsuku eziyi 14 ngemuva kokumenyezelwa
    komphumela wokhetho. IsiGungu Sikazwelonke singabeka izikhathi nobude
    beminye imihlangano yaso kanye namakhefu aso.

> \[Isigatshana sesi (1) indawo yaso ithathwe yisigaba soku 1 soMthetho
> Wesithupha Wokuchibiyela uMthethosisekelo we 2001.\]

(2) UMongameli angabiza ngokushesha isiGungu ukuba size emhlanganweni
    ongejwayelekile noma ngasiphi isikhathi ukuze senze
    umsebenzi okhethekile.

(3) Imihlangano yesiGungu Sikazwelonke ivunyelwe ukubanjwa ezindaweni
    ezingeyona indawo yokuhlala kwePhalamende kuphela ngenxa yezizathu
    eziyizidingo zomphakathi, ezokuphepha noma ezokufinyeleleka kalula,
    futhi uma ngabe kuhlinzekelwe emitheshwaneni nasemiyalweni esiGungu.

#### **USomlomo noma iPhini likaSomlomo wesiGungu**

46. \(1) Emhlanganweni wokuqala wesiGungu ngemuva kokukhethwa kwaso, noma
    kudingeka kuvalwe isikhala, isiGungu Sikazwelonke kufanele sikhethe
    uSomlomo nephini likaSomlomo phakathi kwamalungu aso.

<!-- -->

(2) UMongameli weNkantolo kufanele engamele ukhetho lukaSomlomo, noma
    aqoke elinye ijaji ukuthi lengamele. USomlomo wengamela ukhetho
    lwePhini likaSomlomo.

> \[Isigatshana sesi (2) indawo yaso ithathwe yisigaba sesi 2 soMthetho
> wesiThupha wokuChibiyela uMthethosisekelo we 2001.\]

(2) Inqubo elandelwayo ebekwe engxenyeni A kuSheduli yesi-3 iyasebenza
    ekukhethweni kukaSomlomo nephini likaSomlomo.

(3) IsiGungu Sikazwelonke singasusa uSomlomo noma iPhini likaSomlomo
    esikhundleni ngokuthatha isinqumo sokwenza njalo. Iningi lamalungu
    esiGungu kufanele libekhona lapho kuthathwa lesi sinqumo.

(4) Ngokwemitheshwana nemiyalo, isiGungu Sikazwelonke singakhetha
    phakathi kwamalungu aso ezinye iziphathimandla ezingengamela
    imihlangano yesiGungu ukuze zisize uSomlomo nePhini likaSomlomo.

#### **Izinqumo**

46. \(1) Ngaphandle kwalapho uMthethosisekelo ubeka ngandlela yimbe –

    a.  iningi lamalungu esiGungu Sikazwelonke kufanele libekhona
        ngaphambi kokuthi kuvotelwe uMthethosivivinywa noma isichibiyelo
        kuMthethosivivinywa;

    b.  okungenani ingxenye engoku 1/3 yamalungu kufanele ibe khona
        ngaphambi kokuthi kuvotelwe noma yiluphi olunye udaba olubekwe
        phambi kwesiGungu; futhi

    c.  isinqumo ngazo zonke izinto ezibekwe phambi kwesiGungu kufanele
        sithathwe ngokwesekwa yiningi lamavoti afakiwe.

<!-- -->

(2) Ilungu lesiGungu Sikazwelonke elengamele umhlangano wesiGungu
    alikwazi ukufaka ivoti elejwayelekile kodwa –

    a.  kufanele lifake ivoti eliletha isinqumo uma inani lamavoti
        lilingana

ezinhlangothini zombili zodaba oluvotelwayo; futhi

a.  lingafaka ivoti elejwayelekile uma udaba kufanele lunqunywe
    ngokwesekwa okungenani yinani lamavoti elingo 2/3
    kumalungu esiGungu.

#### **Amalungelo amalungu athile eKhabinethi kanye nawamaPhini oNgqongqoshe esiGungwini sikaZwelonke**

46. UMongameli nelungu leKhabhinethi noma nePhini likaNgqongqoshe
    elingelona ilungu lesiGungu sikaZwelonke, ngokwemithetho nemiyalelo,
    yesiGungu, bangathamela futhi bakhulume esiGungwini, kodwa
    abavunyelwe ukuvota.

> \[Isigaba sama-54 indawo yaso ithathwe yisigaba sesi-3 soMthetho
> wesiThupha oChibiyela uMthetho- sisekelo wezi-2001.\]

#### **Amandla esiGungu sikaZwelonke**

46. \(1) Ekusebenziseni amandla okushaya imithetho, isiGungu sikaZwelonke –

    a.  singacwaninga, samukele, sichibiyele noma sichithe noma yimuphi
        umthetho obekwe phambi kwesiGungu; futhi

    b.  singasungula noma silungise umthetho oshaywayo ngaphandle
        kweMithethosivivinywa yemali.

<!-- -->

(2) IsiGungu sikaZwelonke kufanele sihlinzekele ngezindlela –

    a.  zokuqinisekisa ukuthi zonke izingxenye zombuso emkhakheni
        kahulumeni kaZwelonke ziphendula kuwona; futhi

    b.  zokubeka iso –

        i.  ekusetshenzisweni kwegunya lokuphatha ngokukaZwelonke,
            kumbandakanya nokusetshenziswa komthetho; futhi

        ii. kunoma yiyiphi ingxenye yombuso.

#### **Ubufakazi noma ulwazi oluphambi kwesiGungu sikaZwelonke**

46. IsiGungu sikaZwelonke nanoma yiliphi elinye lamakomiti aso –

    a.  bangabiza noma yimuphi umuntu ukuthi avele phambi kwaso ukuze
        anike ubufakazi obufungelwe noma obuqinisekisiwe, noma ukuze
        aveze imibhalo ethile;

    b.  bangafuna noma ubani noma inhlangano ukuba inikeze umbiko
        kusona;

    c.  bangaphoqa, ngokomthetho kazwelonke noma imitheshwana nemiyalo
        yaso, ukuthi noma yimuphi umuntu noma inhlangano ukuba ilandele
        okushiwo yisamanisi noma yizidingo ngokwendima (a) noma u-(b);
        futhi

    d.  bangemukela izicelo ezisayinwe ngabazesekayo, imibono noma
        iziphakamiso ezivela kunoma yimuphi umuntu othintekayo noma
        kwezinye izinhlangano ezithintekayo.

#### **Amalungiselelo angaphakathi, okuqhubekayo kanye nezinqubo ezilandelwayo zoMkhandlu kaZwelonke**

46. \(1) IsiGungu sikaZwelonke –

    a.  singazithathela izinqumo futhi sizilawulele amalungiselelo
        angaphakathi, okuqhubekayo kanye nezinqubo ezilandelwayo; futhi

    b.  senze imitheshwana nezibopho maqondana nomsebenzi waso, sibe
        sibonelela ukuqhutshwa kwenqubo yentando yeningi ebheka ukumelwa
        nokubamba iqhaza, ukuba nezibopho, ukusebenzela obala
        nokuthintwa komphakathi.

<!-- -->

(2) Imitheshwana nemiyalo yesiGungu sikaZwelonke kufanele ihlinzekele –

    a.  ukumiswa, ukwakheka, amandla, imisebenzi, inqubo elandelwayo
        kanye nesikhathi sokubakhona kwamakomiti;

    b.  ukubamba iqhaza kokuqhubekayo ePhalamende kanye nakumakomiti alo
        amaqembu amancane ezombusazwe amelwe ePhalamende, ngendlela
        ehambisana nenqubo yentando yeningi;

    c.  usizo lwezemali nezokuphathwa komsebenzi eqenjini ngalinye
        elimelwe ngendlela elinganisiwe ePhalamende, ukusiza iqembu
        kanye nomholi walo ekwenzeni umsebenzi walo ngempumelelo
        ePhalamende; kanye

    d.  nokwamukelwa komholi weqembu elikhulu kunawo wonke eliphikisayo
        elisePhalamende njengoMholi weQembu Eliphikisayo.

#### **Ilungelomvume**

46. \(1) Amalungu eKhabinethi kanye namalungu esiGungu sikaZwelonke –

    a.  avumelekile ukukhuluma ngokukhululeka kusiGungu sikaZwelonke
        nasemakomitini aso, ngendlela evumelana nemitheshwana nemiyalo;
        futhi

    b.  angeke athweswe amacala ombango noma obulelesi, aboshwe,
        avalelwe noma ahlawuliswe ngenxa –

        i.  yanoma yini ayishilo, ayivezile noma ayinikeze isiGungu noma
            yinoma yiliphi ikomiti laso; noma

        ii. ngenxa yanoma yini evelile ngenxa yalokho akushilo,
            akuvezile noma akunikeze isiGungu noma yiliphi ikomiti laso.

<!-- -->

(2) Amanye amalungelomvume nokuvikeleka kwesiGungu sikaZwelonke,
    kwamalungu eKhabinethi, kanye nokwamalungu esiGungu angabekwa
    ngumthetho kazwelonke.

(3) Amaholo, izimali zokubonelela okuthile kanye nezimali eziyinzuzo
    ezikhokhelwa amalungu esiGungu sikaZwelonke kubizwa ngqo esiKhwameni
    Sikazwelonke seziMali.

> \[Isigaba sama 58 sichibiyelwe yisigaba sesi 4 soMthetho wesiThupha
> oChibiyela uMthethosisekelo wezi 2001.\]

#### **Ukukwazi ukufinyelela kanye nokubamba iqhaza komphakathi kusiGungu sikaZwelonke**

46. \(1) isiGungu sikaZwelonke kufanele –

    a.  sigqugquzele ukubanjwa kweqhaza ngumphakathi kunqubo yokushaywa
        komthetho nakwezinye izinqubo zasePhalamende nezamaKomiti aso;
        futhi

    b.  siqhube umsebenzi ngendlela esobala, sibambe imihlangano yaso,
        nemihlangano yalawo makomiti aso obala, kodwa kungahle kuthathwe
        izinyathelo ezifanele –

        i.  ukulawula ukufinyelela komphakathi; kumbandakanya
            ukufinyelela kwabezindaba kusiGungu kanye nasemakomitini
            aso; kanye

        ii. nokuhlinzekela ukuseshwa kwanoma yimuphi umuntu, futhi lapho
            kufanele, ukwenqatshelwa imvume yokungena, noma ukukhishelwa
            ngaphandle kwanoma yimuphi umuntu.

> \(2) IsiGungu sikaZwelonke asinakushiya ngaphandle umphakathi,
> kumbandakanya abezezindaba, emhlanganweni wekomiti ngaphandle kwalapho
> kufanelekile futhi kunesidingo sokukwenza lokho emphakathini wentando
> yeningi.

##### UMkhandlu kaZwelonke weziFundazwe

> **Ukwakheka koMkhandlu kaZwelonke**

46. \(1) UMkhandlu kaZwelonke weziFundazwe wakhiwe yiqembu elilodwa
    lezithunywa elivela esifundazweni ngasinye elinezithunywa eziyishumi.

<!-- -->

(2) Izithunywa eziyishumi –

    a.  yizithunywa ezikhethekile ezine ezibunjwe –

        i.  uNdunankulu wesifundazwe noma, uma engekho uNdunankulu noma
            yiliphi ilungu lesishayamthetho sesifundazwe eliqokwe
            nguNdunankulu okwesikhathi esithile noma maqondana
            nomsebenzi othile ophambi koMkhandlu kaZwelonke
            weziFundazwe; kanye

        ii. nezinye izithunywa ezikhethekile ezintathu; kanye

    b.  nezithunywa ezikhona unomphelo eziyisithupha eziqokwe
        ngokwesigaba sama 61(2).

(3) UNdunankulu wesifundazwe, noma uma engekho uNdunankulu, ilungu
    lezithunywa zesifundazwe eliqokwe nguNdunankulu, lihola izithunywa.

#### **Ukwabiwa kwezithunywa**

46. \(1) Amaqembu amelwe kusishayamthetho sesifundazwe anelungelo lokuba
    nezithunywa eqenjini lezithunywa zesifundazwe ngokulandela indlela
    yokubala ebhalwe eNgxenyeni B kuSheduli yesi 3.

<!-- -->

(2) \(a) Kungakapheli izinsuku ezingama 30 ngemuva kokumenyezelwa
    kwemiphumela yokhetho lwaleso sishayamthetho sesifundazwe,
    isishayamthetho sesifundazwe kufanele –

    i.  sinqume, ngendlela ebekwe ngumthetho kazwelonke, ukuthi

> zingaki izithunywa zeqembu ngalinye ezizoqokwa njengezithunywa
> esizoqokwa ngokugcwele kanye nokuthi bangaki abazoba yizithunywa
> ezikhethekile; futhi

i.  siqoke izithunywa zamalungu ngokugcwele ngokulandela amagama
    aphakanyiswe ngamaqembu.

> \(b) .......
>
> \[Indima (b) ikhishwe yisigaba soku 1 soMthetho weShumi Nane
> oChibiyela uMthethosisekelo wezi 2008\]
>
> \[Isigatshana sesi (2) indawo yaso ithathwe yisigaba soku 1 soMthetho
> wesiShiyagalolunye oChibiyela uMthethosisekelo wezi 2002 futhi
> ngokunjalo nayisigatshana sesi 2 soMthetho weShumi Nane oChibiyela
> uMthethosisekelo wezi 2008\]

(2) Umthetho kazwelonke ovezwe kusigatshana sesi (2)(a) mawuqinisekise
    ukubanjwa kweqhaza ngamaqembu amancane ezombusazwe emikhakheni
    yomibili yezithunywa eziqokwe ngokugcwele neyezikhethekile yethimba
    elimele amaqembu ezombusazwe ngendlela ehambelana nentando yeningi.

(3) Isishayamthetho, ngokuvumelana noNdunankulu kanye nabaholi bamaqembu
    abanegunya lokuba nezithunywa ezikhethekile ethimbeni lesifundazwe,
    kufanele baqoke izithunywa ezikhethekile, njengoba zidingeka
    ngezikhathi ezahlukahlukene, phakathi kwamalungu esishayamthetho.

#### **Izithunywa eziqokwe ngokugcwele**

46. \(1) Umuntu ophakanyiswe njengesithunywa ngokugcwele kufanele kube
    ngumuntu ovunyelwe ukuba yilungu lesishayamthetho sesifundazwe.

<!-- -->

(2) Uma umuntu oyilungu lesishayamthetho sesifundazwe eqokelwe
    esikhundleni sokuba yisithunywa ngokugcwele, lowo muntu uyayeka
    ukuba yilungu lesishayamthetho.

(3) Izithunywa eziqokwe ngokugcwele ziqokelwa ezikhundleni isikhathi
    esiphela –

    a.  masishane ngaphambi kokuhlangana kokuqala kwesishayamthetho
        sesifundazwe ngemuva kokhetho lwaso olulandelayo.

> \(b) .......
>
> \[Indima (b) ikhishiwe indawo yayo ithathwe yisigaba sesi 2 soMthetho
> weShumi Nane oChibiyela uMthethosisekelo wezi 2008\]
>
> \[Isigatshana sesi (3) indawo yaso ithathwe yisigaba sesi 2 soMthetho
> wesiShiyagalolunye oChibiyela uMthethosisekelo wezi 2002 futhi indawo
> yaso yabe isithathwa yisigaba sesi 2 soMthetho weShumi Nane oChibiyela
> uMthethosisekelo wezi 2008\]

(2) Umuntu uyayeka ukuba yisithunywa ngokugcwele uma lowo muntu–

    a.  eseyeka ukuba yilungu lesishayamthetho sesifundazwe nganoma
        yisiphi isizathu ngaphandle kokuqokwa njengesithunywa
        ngokugcwele;

    b.  eba yilungu leKhabhinethi;

    c.  eselahlekelwe ukwethenjwa yisishayamthetho sesifundazwe futhi
        wabuyiselwa emuva yilelo qembu elaphakamisa igama lalowo muntu;

    d.  eyeka ukuba yilungu leqembu elaphakamisa igama lalowo muntu
        futhi ebuyiselwa emuva yilelo qembu; noma

    e.  engekho esiMkhandlwini kaZwelonke weziFundazwe ngaphandle
        kwemvume ezimweni lapho imitheshwana nemiyalo yoMkhandlu ibeka
        ukuthi kufanele alahlekelwe yisikhundla sokuba
        yisithunywa ngokugcwele.

(3) Izikhala ezivela ezithunyweni ezisebenza ngokugcwele kufanele
    zigcwaliswe njengokusho komthetho kazwelonke.

(4) Ngaphambi kokuthi amalungu asebenza ngokugcwele aqale ukwenza
    umsebenzi wawo eMkhandlwini kaZwelonke weziFundazwe, kufanele
    bafunge noma bethembise ukwethembeka kuRiphabhuliki kanye
    nokuthobela uMthethosisekelo, ngokulandela iSheduli yesi 2.

#### **Izithangamu zoMkhandlu kaZwelonke**

46. \(1) UMkhandlu kaZwelonke weziFundazwe ungazinqumela isikhathi nobude
    bezithangamu kanye nezikhathi zamakhefu.

<!-- -->

(2) UMongameli angabizela uMkhandlu kaZwelonke weziFundazwe
    emhlanganweni ongejwayelekile noma yinini ukuba uzokwenza
    umsebenzi okhethekile.

(3) Imihlangano yoMkhandlu kaZwelonke weziFundazwe uvunyelwe ukubanjwa
    kwezinye izindawo ngaphandle kwesePhalamende kuphela ngenxa
    yezizathu zezidingo zomphakathi, zokuphepha noma zokwenza lula,
    futhi uma lokhu kubonelelwe ngemitheshwana nezinqumo zoMkhandlu.

#### **USihlalo namaPhini kaSihlalo**

46. \(1) UMkhandlu kaZwelonke weziFundazwe kufanele ukhethe uSihlalo
    namaPhini amabili kaSihlalo ezithunyweni.

<!-- -->

(2) USihlalo nePhini likaSihlalo elilodwa bakhethwa ezithunyweni
    ezisebenza ngokugcwele isikhathi esiyiminyaka emihlanu ngaphandle
    kwalapho isikhathi sabo njengezithunywa siphela ngaphambi
    kwaleso sikhathi.

(3) Elinye iPhini likaSihlalo likhethelwa isikhathi esingunyaka owodwa,
    futhi kufanele lilandelwe yisithunywa esivela kwesinye isiFundazwe,
    ukuze isifundazwe ngasinye sithole ithuba lokumelwa.

(4) UMongameli weNkantolo kufanele engamele ukhetho lukaSihlalo, noma
    aqoke

> elinye ijaji elizokwenza lokho. USihlalo wengamela ukhetho lwePhini
> likaSihlalo.
>
> \[Isigatshana sesi (4)indawo yaso ithathwe yisigaba sesi-5 soMthetho
> wesiHlanu oChibiyela uMthethosisekelo wezi 2001.\]

(2) Inqubo elandelwayo ebekwe kuSheduli yesi 3 iyasebenza ekukhethweni
    kukaSihlalo namaPhini kaSihlalo.

(3) UMkhandlu kaZwelonke weziFundazwe ungamsusa uSihlalo noma iPhini
    likaSihlalo esikhundleni.

(4) Ngokwemitheshwana kanye nemiyalo yawo, uMkhandlu kaZwelonke
    weziFundazwe ungaqoka phakathi kwezithunywa ezinye izikhulu
    ezengamele ezizokwelekelela uSihlalo kanye namaPhini kaSihlalo.

#### **Izinqumo**

46. \(1) Ngaphandle kwalapho uMthethosisekelo ubeka ngokuhlukile –

    a.  isiFundazwe ngasinye sinevoti elilodwa, elifakwa egameni
        lesifundazwe lifakwa ngumholi wethimba laso; futhi

    b.  zonke izindaba eziphambi koMkhandlu kaZwelonke weziFundazwe
        ziyamukelwa uma okungenani izifundazwe eziyisihlanu zivotele
        ukulweseka udaba.

> \(2) UMthetho wePhalamende omiswe ngokuhambisana nenqubo elandelwayo
> esungulwe ngokwesigatshana soku (1) noma isigatshana sesi (2) sesigaba
> sama 76, kufanele ubonelele inqubo efanayo okuthi ngokuyisebenzisa
> izishayamthetho zezifundazwe zinikeze igunya ezithunyweni zazo zokuba
> nelungelo lokuvota egameni lazo.

#### **Ukubamba iqhaza kwamalungu eziphathimandla zikazwelonke**

46. \(1) Amalungu eKhabinethi kanye namaPhini oNgqongqoshe, bangabakhona,
    bakhulume, eMkhandlwini kaZwelonke weziFundazwe, kodwa
    abavunyelwe ukuvota.

> \(2) UMkhandlu kaZwelonke weziFundazwe ungabiza ilungu leKhabinethi,
> iPhini likaNgqongqoshe noma osebenzela isigungu esiphethe sikazwelonke
> noma esesifundazwe ukuthi beze emhlanganweni woMkhandlu noma wekomiti
> loMkhandlu.

#### **Ukubamba iqhaza kwabamele ohulumeni bendawo**

46. Abangeqi eshumini abangabameli besikhashana abakhethwe ngohulumeni
    abahlelekile bendawo ngokwesigaba se 163, ukuthi bamele izinhlobo
    ezahlukene zomasipala, abangabamba iqhaza uma kunesidingo
    emisebenzini yoMkhandlu kaZwelonke weziFundazwe, kodwa bebe
    bengavunyelwe ukuvota.

#### **Amandla oMkhandlu kaZwelonke**

46. Ekusebenziseni amandla awo asemthethweni, uMkhandlu kaZwelonke
    weziFundazwe –

    a.  ungacwaninga, wamukele, uchibiyele, uphakamise ukuchitshiyelwa,
        noma uchithe nanoma yimiphi imithetho ebekwe phambi koMkhandlu
        ngokwalesi Sahluko; futhi

    b.  ungaqala noma ulungiselele umthetho ongena phakathi kwezinto
        ezenziwayo ezisohlwini olukuSheduli yesi-4 noma omunye umthetho
        oshiwo kusigaba sama 76(3), kodwa awunakuqala noma ulungiselele
        iMithethozivivinywa yemali.

#### **Ubufakazi nolwazi olunikezwa uMkhandlu kaZwelonke**

46. UMkhandlu Zwelonke weziFundazwe noma yiliphi ikomiti lawo –

    a.  ungabiza noma yimuphi umuntu ukuthi avele phambi kwawo ukuze
        anike ubufakazi ngaphansi kwesifungo noma isethembiso noma
        ukuzoveza imibhalo ethile;

    b.  ungadinga noma iyiphi inhlangano noma umuntu awunikeze umbiko;

    c.  ungaphoqa, ngokomthetho kazwelonke noma kwemitheshwana nemiyalo,
        noma yimuphi umuntu ukuthi alandele amasamanisi noma isidingo
        esiphathelene nokushiwo endimeni (a) noma u (b); futhi

    d.  ungemukela izicelo ezisayiniwe, imibono noma iziphakamiso
        ezivela kunoma yibaphi abantu noma izinhlangano ezithintekile.

#### **Amalungiselelo angaphakathi, okwenzekayo nezinqubo ezilandelwayo zoMkhandlu kaZwelonke**

46. \(1) UMkhandlu kaZwelonke weziFundazwe –

    a.  ungazinqumela futhi uzilawulele amalungiselelo awo angaphakathi,
        okwenzekayo kanye nezinqubo ezilandelwayo; futhi

    b.  ungazenzela imitheshwana nemiyalo ephathelene nomsebenzi wawo,
        uqikelele ukumelwa nokubanjwa kweqhaza kwenqubo yentando
        yeningi, ukuba nezibopho ngokuthile, ukusebenzela obala kanye
        nokubamba iqhaza komphakathi.

<!-- -->

(2) Imitheshwana nemiyalo yoMkhandlu kaZwelonke kufanele ihlinzekele –

    a.  ukumiswa, ukwakheka, amandla, imisebenzi, izinqubo ezilandelwayo
        kanye nesikhathi samakomiti ayo;

    b.  ukubamba iqhaza kwazo zonke izifundazwe kokwenziwayo ngendlela
        ehambisana nenqubo yentando yeningi; kanye

    c.  nokubamba iqhaza kokwenziwa nguMkhandlu namakomiti awo amaqembu
        amancane amelwe eMkhandlwini, ngendlela ehambisanayo nenqubo
        yentando yeningi ngazo zonke izikhathi lapho kufanele kuthathwe
        isinqumo ngokwesigaba sama 75.

#### **Amalungelomvume**

46. \(1) Izithunywa eMkhandlwini kaZwelonke weziFundazwe kanye nabantu
    okukhulunywa ngabo ezigabeni sama 66 nesama 67 –

    a.  banelungelo lokukhuluma bakhululeke eMkhandlwini nasemakomitini
        awo,

ngendlela ehambisanayo nemitheshwana nemiyalo yawo; futhi

a.  angeke baquliswe amacala ombango noma obelelesi, baboshwe, bavalelwe
    noma bakhokhiswe inhlawulo ngenxa –

    i.  yanoma yini abayishilo, abayivezile noma abayilethe eMkhandlwini
        noma yinoma ekomotini lawo;

    ii. yanoma yini evezwe ngesizathu sanoma yini abayishilo,
        abayivezile noma abayilethe eMkhandlwini noma ekomitini lawo.

<!-- -->

(2) Amanye amalungelomvume nokuvikeleka koMkhandlu kaZwelonke
    weziFundazwe, ezithunywa zoMkhandlu kanye nabantu abashiwo ezigabeni
    sama 66 nesama 67, zingabekwa ngumthetho kazwelonke.

(3) Amaholo, izimali ezikhokhelwa okuthile kanye nezinye izimali
    eziyinzuzo ezikhokhelwa amalungu asebenza ngokugcwele oMkhandlu
    kaZwelonke weziFundazwe ziphuma ngqo eSikhwameni seMali kaZwelonke.

#### **Ukufinyelela komphakathi eMkhandlwini kaZwelonke nokubamba kwawo iqhaza**

46. \(1) UMkhandlu kaZwelonke weziFundazwe kumele –

    a.  ugqugquzele ukuthi umphakathi ubamba iqhaza kokwenziwayo uma
        kushaya imithetho nakweminye imisebenzi yoMkhandlu namakomiti
        awo; futhi

    b.  wenze umsebenzi wawo ngendlela esobala, wenze ukuthi imihlangano
        yawo neyamakomiti awo ivulelwe umphakathi; kodwa kungahle
        kuthathwe izinyathelo ezifanelekile –

        i.  ukulawula ukuvunyelwa komphakathi, kumbandakanya
            nabezezindaba, eMkhandlwini nasemakomitini awo, futhi

        ii. ukuhlinzekela ukuseshwa kwanoma yimuphi umuntu, futhi, uma
            kufanele, ukuvinjelwa ukungena, noma ukukhishelwa phandle
            kwanoma yimuphi umuntu.

> \(2) UMkhandlu kaZwelonke weziFundazwe awunakushiya ngaphandle
> umphakathi, kumbandakanya nabezezindaba, ukuba babe ingxenye yomhlangano
> wekomiti ngaphandle kwalapho kufanelekile futhi kuvumelekile ukuba
> kwenziwe kanjalo emphakathini wentando yeningi.

##### INQUBO YOKUSHAYWA KWEMItHEtHO KAZWELONKE

> **Yonke imithethosivivinywa**

46. \(1) Noma yimuphi uMthethosivivinywa ungethulwa esiGungwini sikaZwelonke.

<!-- -->

(2) Ilungu leKhabinethi noma iPhini likaNgqngqoshe, noma ilungu noma
    iKomidi lesiGungu sikaZwelonkedlu kuphela elingethula
    uMthethosivivinywa esiGungwini, kodwa ilungu leKhabhinethi kuphela
    elibhekele izindaba zezimali zikaZwelonke elingethula
    iMithethosivivinywa elandelayo esiGungwini -

    a.  uMthethosivivinywa wezimali; noma

    b.  uMthethosivivinywa ohlinzekela umthetho ocatshangwa kusigaba
        sama 214.

> \[Isigatshana sesi (2) indawo yaso ithathwe yisigaba soku 1(a)
> soMthetho wesiKhombisa oChibiyela uMthethosisekelo wezi 2001.\]

(2) UMthethosivivinywa obalulwe esigabeni sama 76(3), ngaphandle
    koMthethosivinywa obalulwe esigatshaneni sesi (2)(a) noma (b) salesi
    sigaba,

> ungethulwa eMkhandlwini kaZwelonke weziFundazwe.
>
> \[Isigatshana sesi (3) indawo yaso ithathwe yisigaba soku 1(b)
> soMthetho wesiKhombisa oChibiyela uMthethosisekelo wezi 2001.\]

(2) Ilungu, noma yikomiti loMkhandlu kaZwelonke weziFundazwe kuphela
    elivunyelwe ukwethula uMthethosivivinywa phambi koMkhandlu
    sentimental

(3) UMthethosivivinywa owamukelwe yisiGungu sikaZwelonke kufanele
    udluliselwe kuMkhandlu kaZwelonke weziFundazwe uma kufanele
    ucwaningwe nguMkhandlu. UMthethosivivinywa ovunywe nguMkhandlu
    kufanele uyiswe kusiGungu sikaZwelonke.

#### **IMithethosivivinywa echibiyela uMthethosisekelo**

46. \(1) Isigaba soku 1 kanye nalesi sigatshana kungachitshiyelwa
    nguMthethosivivinywa owamukelwe –

    a.  yisiGungu sikaZwelonke, ngokwesekwa okungenani yivoti lamalungu
        aso

elingamaphesenti angama 75; kanye

a.  nanguMkhandlu kaZwelonke weziFundazwe, ngokwesekwa okungenani yivoti
    lezifundazwe eziyisithupha.

<!-- -->

(2) IsaHluko sesi-2, singachitshiyelwa ngumthethosivivinywa owamukelwe –

    a.  yisiGungu sikaZwelonke, ngokusekwa okungenani yivoti lamalungu
        aso amabili kwamathathu; kanye

    b.  nanguMkhandlu kaZwelonke weziFundazwe wesekwe yivoti
        lezifundazwe okungenani eziyisithupha.

(3) Noma yimuphi umbandela woMthethosisekelo ungachitshiyelwa
    nguMthethosivivinywa owamukelwe –

    a.  yisiGungu sikaZwelonke, wesekwe okungenani yivoti lamalungu
        amabili

kwamathathu; kanye

a.  nanguMkhandlu kaZwelonke weziFundazwe, wesekwe yivoti lezifundazwe
    okungenani eziyisithupha uma ukuchibiyela -

    i.  kuphathelene nodaba oluthinta uMkhandlu;

    ii. kuguqula imingcele yezifundazwe, amandla, imisebenzi noma
        izinhlangano; noma

    iii. kuchibiyela umbandela obhekene ngqo nodaba lwesifundazwe.

<!-- -->

(2) Umthethosivivinywa ochibiyela uMthethosisekelo awunakufaka
    imibandela eminye ngaphanlde kokuchitshiyelwa komthethosisekelo
    kanye nezindaba ezihambisana nokuchibiyela.

(3) Okungenani kusasele izinsuku ezingama 30 ngaphambi kokwethulwa
    koMthethosivivinywa ochibiyela uMthethosisekelo ngokwesigaba sama
    73(2), umuntu noma ikomiti elizimisele ukwethula uMthethosivivinywa
    kufanele -

    a.  lishicilele kuSomqulu kaHulumeni, ngokulandela imitheshwana
        nemiyalo

> yesiGungu sikaZwelonke, imininingwane yesichibiyelo esihlongozwayo
> ukuze umphakathi ube nezwi;

a.  lethule, ngokulandela imitheshwana kanye nemiyalo yesiGungu, leyo
    mininingwane kuzishayamthetho zezifundazwe ukuzwa uvo lwazo; futhi

b.  lethule, ngokulandela imitheshwana kanye nemiyalo yoMkhandlu
    kaZwelonke weziFundazwe, leyo mininingwane eMkhandlwini ukuze kube
    nenkulumompikiswano esobala ngayo, uma ukuchibiyela okuhlongozwayo
    kungekhona ukuchibiyela okudinga ukuba kwamukelwe nguMkhandlu.

<!-- -->

(2) Uma uMthethosivivinywa ochibiyela uMthethosisekelo wethulwa, umuntu
    noma ikomiti elethula uMthethosivivinywa kufanele lilethe noma
    yiziphi iziphakamiso ezibhalwe phansi zanoma yiluphi uhlobo
    ezilethwe ngumphakathi kanye nezishayamthetho zezifundazwe –

    a.  kuSomlomo ukuze zethulwe ePhalamende likaZwelonke; futhi

    b.  mayelana nezichibiyelo okuphawulwe ngazo kusigatshana soku (1),
        sesi (2), noma sesi (3)(b), kuSihlalo woMkhandlu kaZwelonke
        weziFundazwe ukuze zethulwe kuMkhandlu.

(3) UMthethosivivinywa ochibiyela uMthethosisekelo awunakuvotelwa
    ePhalamende zingakapheli izinsuku ezingama 30 -

    a.  wethuliwe uma isiGungu sihlangena ngenkathi uMthethosivivinywa

> wethulwa; noma

a.  zokwethulwa kwawo ePhalamende, uma iPhalamende lisahlabe ikhefu
    ngenkathi uMthethosivivinywa wethulwa.

<!-- -->

(2) Uma uMthethosivivinywa okuphawulwe ngawo kusigatshana sesi (3)(b),
    noma yinoma iyiphi ingxenye yoMthethosivivinywa, ithintene kuphela
    nesifundazwe esithile noma izifundazwe, uMkhandlu kaZwelonke
    weziFundazwe awunakuvumela uMthethosivivinywa noma ingxenye yawo
    efanele ngaphandle kwalapho uvunywe

> yisishayamthetho noma izishayamthetho zesifundazwe noma zezifundazwe
> ezithintekile.

(2) UMthethosivivinywa ochibiyela uMthethosisekelo ovunywe yiPhalamende
    likaZwelonke futhi, uma kudingekile, nanguMkhandlu kaZwelonke
    weziFundazwe, kufanele wedluliselwe kuMongameli ukuze kutholakale
    imvume yakhe.

#### **IMithethosivivinywa engathinti izifundazwe**

46. \(1) Uma isiGungu sikaZwelonke semukela uMthethosivivinywa ngaphandle
    koMthethosivivinywa lapho okusebenza kuwo inqubo elandelwayo kusigaba
    sama 74 noma esama 75, lowo Mthethosivivinywa kufanele uyiswe
    eMkhandlwini kaZwelonke weziFundazwe futhi udingidwe ngendlela
    ehambisana nenqubo elandelayo -

    a.  UMkhandlu kufanele –

        i.  wamukele uMthethosivivinywa;

        ii. wamukele uMthethosivivinywa ngokulandela ukuchibiyela
            okuhlongozwa yiwo; noma

        iii. uwuchithe uMthethosivivinywa.

    b.  Uma uMkhandlu wamukela uMthethosivivinywa ngaphandle
        kwezichibiyelo ezihlongozwayo, uMthethosivivinywa kufanele
        uyiswe kuMongameli ukuze uthole imvume.

    c.  Uma uMkhandlu ungawamukeli noma uwemukela uMthethosivivinywa
        ngokwezichibiyelo, isiGungu kufanele siwucwaninge kabusha
        uMthethosivivinywa, sibheke noma yikuphi ukuchibiyela
        okuhlongozwa uMkhandlu, futhi –

        i.  ungawemukela futhi uMthethosivivinywa, unezinguquko noma
            ungenazo; noma

        ii. unganquma ukungaqhubeki noMthethosivivinywa.

    d.  UMthethosivivinywa owemukelwe yisiGungu ngokwesigaba (c),
        kufanele uyiswe kuMongameli ukuze uthole imvume.

<!-- -->

(2) Uma uMkhandlu kaZwelonke weziFundazwe uvotela udaba ngokusho kwalesi
    sigaba, isigaba sama 65 asisebenzi; esikhundleni salokho –

    a.  isithunywa ngasinye ethimbeni lezithunywa zesifundazwe
        sibanevoti

elilodwa;

a.  okungenani ingxenye eyodwa kwezintathu yezithunywa kufanele ibe
    khona ngaphambi kokuba kuvotelwe udaba; futhi

b.  udaba lunqunywa ngeningi lamavoti afakiwe, kodwa uma kunenani
    lamavoti alinganayo ezinhlangothini zombili, isithunywa esengamele
    umhlangano kufanele sifake ivoti elizoveza isinqumo.

#### **IMithethosivivinywa eyejwayelekile ethinta izifundazwe**

46. \(1) Uma isiGungu sikaZwelonke semukela uMthethosivivinywa okubhekiswe
    kuwo ezigatshaneni sesi (3), sesi (4) noma esesi (5), lowo
    Mthethosivivinywa

> kufanele wedluliselwe kuMkhandlu kaZwelonke weziFundazwe futhi
> uphathwe ngokulandela le nqubo elandelwayo -

a.  UMkhandlu kufanele –

    i.  wemukele uMthethosivivinywa;

    ii. wemukele uMthethosivivinywa ochitshiyelwe; noma

    iii. uwuchithe uMthethosivivinywa.

b.  Uma uMkhandlu wamukela uMthethosivivinywa ngaphandle kokuchibiyelwa,
    lowo uMthethosivivinywa kufanele uyiswe kuMongameli ukuze
    uthole imvume.

c.  Uma uMkhandlu wamukela uMthethosivivinywa ochitshiyelwe,
    uMthethosivivinywa ochitshiyelwe kufanele uyiswe kusiGungu, futhi
    uma isiGungu samukela uMthethosivivinywa ochitshiyelwe, kufanele
    uyiswe kuMongameli ukuze uthole imvume.

d.  Uma uMkhandlu uchitha uMthethosisekelo, noma uma isiGungu senqaba
    ukwemukela uMthethosivivinywa ophawulwe kundima (c), lowo
    Mthethosivivinywa futhi, uma kunesidingo, kanye noMthethosivivinywa
    ochitshiyelwe, kufanele kuyiswe eKomitini Lokulamula, elingahle
    livumelane

> –

i.  ngoMthethosivivinywa njengoba wemukelwe yisiGungu;

ii. ngoMthethosivivinywa ochitshiyelwe njengoba wemukelwe uMkhandlu;
    noma

iii. ngenye inhlobo yoMthethosivivinywa.

<!-- -->

a.  Uma iKomiti Lokulamula lingakwazi ukuvumelana ezinsukwini ezingama
    30 ngemva kokuyiswa koMthethosivivinywa kulona, uMthethosivivinywa
    uphelelwa yisikhathi ngaphandle uma isiGungu siphinde siwamukele
    lowo

> Mthethosivivinywa, kodwa wesekwe yivoti okungenani lababili
> kwabathathu bamalungu aso.

a.  Uma iKomiti Lokulamula livumelana ngoMthethosivivinywa njengoba
    wamukelwe nguMkhandlu, uMthethosivivinywa kufanele uyiswe
    esiGungwini, kuthi uma isiGungu siwamukela lowo Mthethosivivinywa,
    lowo Mthethosivivinywa kufanele uyiswe kuMongameli ukuze
    uthole imvume.

b.  Uma iKomiti Lokulamula livumelana ngoMthethosivivinywa ochitshiyelwe
    njengoba wamukelwe nguMkhandlu, uMthethosivivinywa kufanele uyiswe
    esiGungwini, futhi uma isiGungu siwamukela, kufanele uyiswe
    kuMongameli ukuze uthole imvume.

c.  Uma iKomiti Lokulamula livumelana ngenye inhlobo
    yoMthethosivivinywa, leyo nhlobo yoMthethosivivinywa kufanele iyiswe
    kusiGungu nakuMkhandlu, futhi uma wemukelwa nguMkhandlu kanye
    nesiGungu, kufanele uyiswe kuMongameli ukuze uthole imvume.

d.  Uma uMthethosivivinywa oyiswe eMkhandlwini ngokwesigaba (f) noma u

> \(h) ungemukelwa uMkhandlu, uMthethosivivinywa uphelelwa yisikhathi
> ngaphandle kwalapho isiGungu sivumela lowo uMthethosivivinywa
> ngokwesekwa okungenani yivoti lababili kwabathathu bamalungu aso.

a.  Uma uMthethosivivinywa oyiswe kusiGungu ngokwesigaba(g) no (h),
    ungemukelwa yisiGungu, lowo Mthethosivivinywa uphelelwa yisikhathi,
    kodwa uMthethosivivinywa njengoba wawamukelwa yisiGungu ekuqaleni
    ungaphinde futhi wamukelwe yisiGungu, kodwa ngokwesekwavokungenani
    yivoti lababili kwabathathu bamalungu aso.

b.  UMthethosivivinywa owamukelwe yisiGungu njengokusho kwesigaba
    (e), (i) noma u (j) kufanele uyiswe kuMongameli ukuze uthole imvume.

<!-- -->

(2) Uma uMkhandlu kaZwelonke weziFundazwe wamukela uMthethosivivinywa
    ophathelene nemisebenzi esesigatshaneni sesi (3), uMthethosivivinywa
    kufanele uyiswe esiGungwini sikaZwelonke futhi udingidwe
    ngokulandela le nqubo elandelayo -

    a.  isiGungu kufanele –

        i.  semukele uMthethosivivinywa;

        ii. semukele uMthethosivivinywa ochitshiyelwe; noma

        iii. siwuchithe uMthethosivivinywa.

    b.  UMthethosivivinywa owamukelwe yisiGungu ngokwesigaba (a)(i)
        kufanele

> uyiswe kuMongameli ukuze uthole imvume.

a.  Uma isiGungu samukela uMthethosivivinywa ochitshiyelwe,
    uMthethosisekelo ochitshiyelwe kufanele uyiswe eMkhandlwini; futhi
    uma uMkhandlu wamukela uMthethosivivinywa ochitshiyelwe, lowo
    Mthethosivivinywa kufanele uyiswe kuMongameli ukuze uthole imvume.

b.  Uma isiGungu sichitha uMthethosivivinywa noma uma uMkhandlu wenqaba
    ukwamukela uMthethosivivinywa ochitshiyelwe oyiswe kuwona
    ngokwendima (c), uMthethosivivinywa futhi, uma kunesidingo, kanye
    noMthethosivivinywa ochitshiyelwe, kufanele kudluliselwe eKomitini
    Lokulamula, elingavumelana ngalokhu –

    i.  ngoMthethosivivinywa njengoba wemukelwe nguMkhandlu ;

    ii. ngoMthethosivivinywa ochitshiyelwe njengoba wemukelwe yisiGungu;
        noma

    iii. ngenye inhlobo yoMthethosivivinywa.

c.  Uma iKomiti Lokulamula lingakwazi ukuvumelana zingakapheli izinsuku
    ezingama 30 ngemuva kokuyiswa koMthethosivivinywa kulo,
    uMthethosivivinywa uphelelwa yisikhathi.

d.  Uma iKomiti Lokulamula livumelana ngoMthethosivivinywa njengoba
    wamukelwe yisiGungu, uMthethosivivinywa kufanele uyiswe
    eMkhandlwini, kuthi uma uMkhandlu uwemukela lowo Mthethosivivinywa,
    uMthethosivivinywa kufanele uyiswe kuMongameli ukuze uthole imvume.

e.  Uma iKomiti Lokulamula livumelana ngoMthethosivivinywa ochitshiyelwe
    njengoba wemukelwe yisiGungu, uMthethosivivinywa kufanele uyiswe
    eMkhandlwini, futhi uma wemukelwa uMkhandlu, kufanele uyiswe
    kuMongameli ukuze uthole imvume.

f.  Uma iKomiti Lokulamula livumelana ngolunye uhlobo
    loMthethosivivinywa, lowo Mthethosivivinywa kufanele uyiswe
    esiGungwini naseMkhandlwini, futhi uma wemukelwa yisiGungu
    noMkhandlu uyiswe kuMongameli ukuze uthole imvume.

g.  Uma uMthethosivivinywa oyiswe esiGungwini ngokwendima (f) noma u (h)
    ungemukelwanga yisiGungu, uMthethosivivinywa uphelelwa yisikhathi.

<!-- -->

(2) UMthethosivivinywa kufanele udingidwe ngokwenqubo elandelwayo ebekwe
    isigatshana soku (1) noma esesi (2) uma ungena ngaphakathi
    komsebenzi owenziwayo osohlwini olukuSheduli yesi 4 yemithetho
    ecatshangwayo kunoma

> yisiphi isigaba kwezilandelayo -

a.  isigaba sama 65(2);

b.  isigaba se 163;

c.  isigaba se 182;

d.  isigaba se 195(3) nesesi (4);

e.  isigaba se 196; kanye (f) nesigaba se 197.

<!-- -->

(2) UMthethosivivinywa kufanele udingidwe ngokulandela inqubo esungulwe
    yisigatshana soku (1) uma uhlinzekela umthetho -

    a.  ohlongozwe esigabeni sama 44(2); noma sama 220(3); noma

    b.  ohlongozwe kuSahluko se-13, futhi ofaka noma yimiphi imibandela
        ethinta ezezimali zomkhakha kahulumeni wezifundazwe.

> \[Indima (b) indawo yayo ithathwe yisigaba soku 1 soMthetho
> wokuweShumi nane oChibiyela uMthethosisekelo wezi 2003.\]

(2) UMthethosivivinywa ocatshangwa esigabeni sama 42(6) kufanele
    udingidwe ngokulandela inqubo emiswe ngesigatshana soku (1),
    ngaphandle –

    a.  uma isiGungu sikaZwelonke sivotela uMthethosivivinywa,
        imibandela

yesigaba sama 53(1) ayilandelwa, esikhundleni salokho uMthethosivivinywa
ungavunywa kuphela uma iningi lamalungu ePhalamende liwuvotela; futhi

a.  uma uMthethosivivinywa uyiswa eKomitini Lokulamula, kulandelwa
    imithetho elandelayo –

    i.  Uma isiGungu sikaZwelonke sicubungula uMthethosivivinywa
        ocatshangwa kusigatshana soku (1)(g) noma u (h), lowo
        Mthethosivivinywa ungavunywa kuphela uma iningi lamalungu
        ePhalamende liwuvotela;

    ii. Uma isiGungu sikaZwelonke sicubungula noma sicubungula kabusha
        uMthethosivivinywa ocatshangwa esigatshaneni soku (1)(e),(i)
        noma (j), lowo Mthethosivivinywa ungavunywa kuphela uma
        okungenani amalungu amabili kwamathathu ePhalamende ewuvotela.

<!-- -->

(2) Lesi sigaba asisebenzi kuMthethosivivinywa weziMali.

#### **IMithethosivivinywa yemali**

46. \(1) UMthethosivivinywa unguMthethosivivinywa wemali uma -

    a.  waba imali;

    b.  ubeka izintela zikazwelonke, izimali ezikhokhiswayo, izimali
        ezitheliswa ngempahla noma izimali ezikhokhiswa ngaphezulu
        kuzwelonke;

    c.  uqeda noma wehlisa, noma unikeza ukukhululwa ekukhokheni
        izintela, izimali ezikhokhiswayo, izimali ezitheliswa ngempahla
        noma izimali ezikhokhiswa ngaphezulu kuzwelonke;

    d.  ugunyaza izimali ezibizwa ngqo esiKhwameni seMali kaZwelonke,
        ngaphandle koMthethosisekelo ohlongozwa esigabeni sama 214
        esigunyaza ukubizwa ngqo kwezimali.

<!-- -->

(2) UMthethosivinywa wemali awunakudingida nanoma yiluphi olunye udaba
    ngaphandle –

    a.  kodaba olungaphansi olulandela ukwabiwa kwemali;

    b.  kokubekwa, ukuqedwa noma ukwehliswa kwezintela, izimali
        ezikhokhiswayo, izimali ezitheliswa ngempahla noma izimali
        ezikhokhiswa ngaphezulu kuzwelonke;

    c.  kokunikezwa kokukhululwa ekukhokheni izintela, izimali
        ezikhokhiswayo, izimali ezitheliswa ngempahla noma izimali
        ezikhokhiswa ngaphezulu kuzwelonke; noma

    d.  ukugunyazwa kwezimali ezibizwa ngqo esiKhwameni
        seMali kaZwelonke.

(3) Yonke iMithethosivivinywa kufanele ibhekisiswe ngokulandela inqubo
    elandelwayo esungulwe yisigaba sama 75. UMthetho wePhalamende
    kufanele uhlinzekele inqubo elandelwayo yokuchibiyela
    iMithethosivivinywa yemali ngaphambi kwePhalamende.

> \[Isigaba sama 77 indawo yaso ithathwe yisigaba sesi 2 soMthetho
> wesiKhombisa oChibiyela uMthethosisekelo wezi 2001.\]

#### **Ikomiti Lokulamula**

46. \(1) IKomiti Lokulamula lakhiwe –

    a.  ngamalungu ayisishiyagalolunye esiGungu sikaZwelonke akhethwe
        yisiGungu ngokulandela inqubo ebekwe yimitheshwana nemiyalo
        yesiGungu futhi enomphumela wokuthi amaqembu akwazi ukumelwa
        ngendlela efanayo nameleke ngayo esiGungwini; kanye

    b.  nesithunywa esisodwa esivela ethimbeni lesifundazwe ngasinye,
        esiqokwe

yilezo zithunywa.

(2) Ikomiti Lokulamula lisuke selivumelene ngohlobo loMthethosivivinywa
    othile noma selinqumile ngodaba, uma lolo hlobo, noma uhlangothi
    olulodwa lodaba lusekwa –

    a.  okungenani ngabahlanu abamele isiGungu sikaZwelonke; futhi

    b.  okungenani abahlanu abamele uMkhandlu kaZwelonke weziFundazwe.

#### **Ukuvunywa kweMithethosivivinywa**

46. \(1) UMongameli kufanele avume futhi asayine uMthethosisekelo owemukelwe
    ngokwalesi Sahluko noma, uma uMongameli engagculisekile ngokuthi
    uMthethosivivinywa uyahambisana noMthethosisekelo, kufanele
    awuphindisele esiGungwini sikaZwelonke ukuze siwucwaninge kabusha.

<!-- -->

(2) Imitheshwana nemiyalo ehlanganisiwe kufanele ihlinzekele inqubo
    elandelwayo uma kucwaningwa kabusha uMthethosivivinywa yisiGungu
    sikaZwelonke ngokuhlanganyela noMkhandlu kaZwelonke weziFundazwe
    kulokho okwenziwayo.

(3) UMkhandlu kaZwelonke weziFundazwe kufanele ubambe iqhaza
    ekucwaningeni kabusha koMthethosivivinywa ophindiselwe emuva
    esiGungwini sikaZwelonke nguMongameli uma –

    a.  ukungagculiseki kukaMongameli mayelana nokungahambisani

koMthethosivivinywa noMthethosisekelo kuphathelene nodaba lwenkambiso
oluthinta uMkhandlu; noma

a.  isigaba sesi 74(1),(2) noma sesi (3)(b)noma sama 76 sasetshenziswa
    ekwamukelweni koMthethosivivinywa.

<!-- -->

(2) Uma, ngemuva kokucwaningwa kabusha, uMthethosivivinywa wenelisa
    ngokuphelele ukungagculiseki kukaMongameli, uMongameli kufanele
    awuvume futhi awusayine lowo Mthethosisekelo; uma kungenzeki lokho,
    uMongameli kufanele enze okunye kwaloku -

    a.  avume futhi asayine uMthethosivivinywa; noma

    b.  awedlulisele eNkantolo yoMthethosisekelo ezonquma ngokuhambisana
        kwawo noMthethosisekelo.

(3) Uma iNkantolo yoMthethosisekelo inquma ukuthi uMthethosivivinywa
    uyahambisana noMthethosisekelo, uMongameli kufanele awuvume
    futhi awusayine.

#### **Izicelo ezifakwa ngamalungu esiGungu sikaZwelonke eNkantolo yoMthethosisekelo**

46. \(1) Amalungu esiGungu sikaZwelonke angafaka isicelo eNkantolo
    yoMthethosisekelo sokuthi inkantolo ikhiphe umyalo othi wonke noma
    ingxenye yoMthetho wePhalamende awuhambisani nomthethosisekelo.

<!-- -->

(2) Isicelo –

    a.  kufanele sesekwe okungenani yivoti loyedwa kwabathathu bamalungu
        esiGungu sikaZwelonke; futhi

    b.  kufanele senziwe kungakapheli izinsuku ezingama 30 kusukela
        osukwini uMongameli awuvume futhi awusayina ngalo uMthetho.

(3) INkantolo yoMthethosisekelo ingayalela ukuthi wonke umthetho noma
    ingxenye yomthetho okufakwe isicelo ngawo ngokwesigatshana soku (1),
    angeke usebenze kuze kube yilapho iNkantolo ikhiphe isinqumo
    ngesicelo uma –

    a.  izidingo zobulungiswa zikudinga lokhu; futhi

    b.  isicelo sinamathuba anele okuphumelela.

(4) Uma isicelo singaphumeleli, futhi singenamathuba anele okuphumelela,
    iNkantolo yoMthethosisekelo inganquma ukuthi labo abafake isicelo
    kufanele bakhokhe izindleko.

#### **Ukushicilelwa kweMithetho**

46. UMthethosivivinywa ovunywe futhi wasayinwa nguMongameli uba
    nguMthetho wePhalamende, kufanele ushicilelwe ngokushesha, futhi
    uqala ukusebenza lapho usushicilelwe noma ngosuku
    olubekwe ngokoMthetho.

#### **Ukugcinwa ngokuphepha kweMithetho yePhalamende**

46. Ikhophi esayiniwe yoMthetho wePhalamende ingubufakazi obugcwele
    balokho okuqukethwe kulowo mthetho, futhi ngemuva kokushicilelwa,
    kufanele unikezwe iNkantolo yoMthethosisekelo ukuze
    iwugcine ngokuphepha.

ISAHLUKO 5
----------

### UMONGAMELI NEZIPHAtHIMANDLA ZIKAZWELONKE

#### **Umongameli**

46. UMongameli –

    a.  uyiNhloko yoMbuso nenhloko yomkhandlu kazwelonke Omkhulu;

    b.  kufanele eseke, avikele, ahloniphe uMthethosisekelo
        njengomthetho omkhulu kunayo yonke eRiphabhuliki; futhi

    c.  akhuthaze ubumbano lwesizwe nalokho okuqhubela
        iRiphabhuliki phambili.

#### **Amandla nemisebenzi kaMongameli**

46. \(1) UMongameli unamandla awanikezwe nguMthethosisekelo nomthetho,
    kumbandakanya lawo mandla afanele ukuze enze imisebenzi yeNhloko yoMbuso
    nenhloko yeziphathimandla zikazwelonke.

<!-- -->

(2) UMongameli ubheke okulandelayo –

    a.  ukwemukela nokusayina iMithethosivivinywa;

    b.  ukubuyisela uMthethosivivinywa emuva ePhalamende ukuze
        licubungule kabusha ukuhambisana kwawo noMthethosisekelo;

    c.  ukwedlulisela uMthethosivivinywa eNkantolo yoMthethosisekelo
        ukuze ikhiphe isinqumo ngokuhambisana kwawo noMthethosisekelo;

    d.  ukubizela isiGungu sikaZwelonke, uMkhandlu kaZwelonke
        weziFundazwe noma iPhalamende emhlanganweni ongajwayelekile
        ukuze kwenziwe umsebenzi okhethekile;

    e.  ukuqoka noma yibaphi abazophatha izikhundla ezimiswe
        kuMthethosisekelo noma ngumthetho, ukuthi kufanele kwenziwe
        nguMongameli, ngaphandle kokuqoka akwenza njengenhloko
        yeziphathimandla zikazwelonke;

    f.  ukuqoka amakhomishana okuphenya;

    g.  ukubiza inhlololuvo kazwelonke ngokomthetho wePhalamende;

    h.  ukwemukela futhi azise izithunywa zakwamanye amazwe kanye
        nabamele amanye amazwe;

    i.  ukuqoka amanxusa, amanxusa agunyaziwe, abaphathelene nezindaba
        zamazwe kanye nabamele amanye amazwe;

    j.  ukuxolela, noma asindise abagwetshelwe amacala futhi ehlise
        nanoma iyiphi inhlawulo, izigwebo noma ukudliwa kwempahla; futhi

    k.  aklomelise ngezindondo zokuhlonipha.

> \[Incazelo ejwayelekile: Ukutuswa ngokuhlonishwa okwenziwe kuSomqulu
> kaHulumeni we 24155 mhlaka 6 Disemba 2002 kanye noSomqulu kaHulumeni
> we 25213 mhlaka 25 Julayi 2003.\]

#### **Igunya lokuphatha eRiphabhuliki**

46. \(1) Amandla okuphatha eRiphabhuliki abekwe kuMongameli.

<!-- -->

(2) UMongameli usebenzisa amandla okuphatha, ebambisene namanye amalungu
    eKhabhinethi –

    a.  ngokusebenzisa umthetho kazwelonke ngaphandle kwalapho

> uMthethosisekelo noma umthetho wePhalamende usho okunye okwehlukile;

a.  ngokuthuthukisa nokusebenzisa izinqubomgomo zikazwelonke;

b.  ngokuqondanisa imisebenzi yeminyango yombuso kanye neyezakhiwo
    zombuso;

c.  ngokulungisa nokungenisa umthetho; kanye

d.  nokwenza noma yimiphi eminye imisebenzi yokuphatha ehlinzekelwe
    kuMthethosisekelo noma kumthetho kazwelonke.

#### **Ukukhethwa kukaMongameli**

46. \(1) Emhlanganweni waso wokuqala ngemuva kokukhethwa kwaso, futhi nalapho
    kunesidingo sokuvala isikhala, isiGungu sikaZwelonke kufanele sikhethe
    umuntu wesifazana noma wesilisa phakathi kwamalungu aso ukuthi
    abe nguMongameli.

<!-- -->

(2) UMongameli weNkantolo yoMthethosisekelo kufanele angamele lolu
    khetho noma aqoke elinye ijaji ukwenza lokhu. Inqubo elandelwayo
    ebekwe kuNgxenye A yeSheduli yesi-3 iyona esebenzayo
    ekukhethweni kukaMongameli.

> \[Isigatshana sesi (2) indawo yaso ithathwe yisigaba sesi 6 soMthetho
> WwesiThupha oChibiyela uMthethosisekelo wezi 2001.\]

(2) Ukhetho lokuvala isikhala esikhundleni sikaMongameli kufanele
    lubekelwe isikhathi nosuku nguMongameli weNkantolo
    yoMthethosisekelo, kodwa zingakadluli izinsuku ezingama-30 ngemuva
    kokuvela kwesikhala.

> \[Isigatshana sesi (3) indawo yaso ithathwe yisigaba sesi 6 soMthetho
> wesiThupha oChibiyela uMthethosisekelo wezi 2001.)

#### **Ukuqala ukusebenza kukaMongameli**

46. Uma esekhethwe njengoMongameli, umuntu uyayeka ukuba yilungu
    lesiGungu sikaZwelonke futhi, zingakapheli izinsuku eziyisihlanu,
    kufanele aqale umsebenzi wokweNgamela ngokufunga noma aqinisekise
    ukwethembeka eRiphabhuliki nokuthobela uMthethosisekelo,
    ngokuhambelana neSheduli yesi 2.

#### **Isikhathi sesikhundla sikaMongameli**

46. \(1) Isikhathi esibekelwe isikhundla sikaMongameli siqala kusukela eqala
    umsebenzi futhi siphele lapho kuvela isikhala noma uma umuntu olandelayo
    okhethelwe esikhundleni sokuba nguMongameli eqala umsebenzi.

> \(2) Akekho umuntu ovunyelwe ukuba sesikhundleni njengoMongameli
> isikhathi esingaphezulu kwamahlandla amabili, kodwa uma umuntu
> ekhethelwe ukuthi agcwalise isikhala abe uMongameli, isikhathi
> esiphakathi kokugcwalisa isikhala nokhetho olulandelayo, asithathwa
> njengesikhathi soBungameli.

#### **Ukususwa kukaMongameli esikhundleni**

46. \(1) IsiGungu sikaZwelonke, ngesinqumo esesekwe ngababili kwabathathu
    bamalungu aso, singamsusa kuphela uMongameli esikhundleni ngezizathu –

    a.  zokwephulwa okubucayi koMthethosisekelo noma komthetho;

    b.  zokungaziphathi kahle ngendlela embi kakhulu; noma

    c.  zokungakwazi ukwenza imisebenzi yesikhundla.

> \(2) Noma ngubani osuswe esikhundleni sikaMongameli ngokwesigatshana soku
> 1(a) noma u (b) angeke athole izinzuzo zaleso sikhundla futhi
> akavunyelwe ukumela ukhetho lwesikhundla somphakathi.

#### **IBamba likaMongameli**

46. \(1) Uma uMongameli engekho eRiphabhuliki noma engakwazi ukufeza izidingo
    zomsebenzi kaMongameli ngenxa yokuthile; noma uma kunesikhala kuleso
    sikhundla, iziphathimandla zingambambela njengoMongameli ngalokhu
    kulandelana -

    a.  IPhini likaMongameli.

    b.  UNgqongqoshe ojutshwe nguMongameli.

    c.  UNgqongqoshe ojutshwe ngamanye amalungu eKhabhinethi.

    d.  USomlomo, isiGungu sikaZwelonke size sijube omunye
        wamalungu aso.

<!-- -->

(2) IBamba likaMongameli linezibopho, amandla nemisebenzi kaMongameli.

(3) Ngaphambi kokuthatha izibopho, amandla nemisebenzi kaMongameli
    iBamba likaMongameli kufanele lifunge noma liqinisekise ukwethembeka
    kuRiphabhuliki nokuthobela uMthethosisekelo, ngokweSheduli yesi 2.

(4) Umuntu okuthe njengeBamba likaMongameni wafunga noma waqinisekisa
    ukwethembeka kuRiphabhuliki akudingeki ukuthi aphinde inqubo
    elandelwayo yokufungiswa nokuqinisekisa esikhathini esilandelayo
    sokuba yiBamba likaMongameli esikhathini esilandelayo uma eba iBamba
    likaMongameli ngesikhathi kuphela isikhathi lapho umuntu okhethelwe
    ukuba nguMongameli engena esikhundleni.

> \[Isigatshana sesi (4) esengezwe yisigaba soku 1 soMthetho wokuQlala
> oChibiyela uMthethosisekelo we 1997\]

#### **Ikhabhinethi**

46. \(1) IKhabhinethi yakhiwe uMongameli, njengenhloko yeKhabhinethi, iPhini
    likaMongameli kanye noNgqongqoshe.

<!-- -->

(2) UMongameli uqoka iPhini likaMongameli kanye noNgqongqoshe, abanike
    amandla nemisebenzi yabo, futhi angabasusa esikhundleni.

(3) UMongameli –

    a.  kufanele akhethe iPhini likaMongameli phakathi kwamalungu
        esiGungu sikaZwelonke;

    b.  angakhetha nanoma yiliphi inani loNgqongqoshe phakathi
        kwamalungu esiGungu sikaZwelonke; futhi

    c.  angakhetha oNgqongqoshe abangeqile kwababili abavela
        ngaphandle koMkhandlu.

(4) UMongameli kufanele aqoke ilungu leKhabhinethi elizoba umholi
    womsebenzi kahulumeni esiGungwini sikaZwelonke.

(5) IPhini likaMongameli kufanele lisize uMongameli ekwenzeni
    imisebenzi kahulumeni.

#### **Imithwalo kanye nokulindelekile**

46. \(1) IPhini likaMongameli kanye noNgqongqoshe babheke amandla nemisebenzi
    yeziphathimandla abaqokelwe yona nguMongameli.

<!-- -->

(2) Amalungu eKhabhinethi anezibopho ewonke kanyekanye nangokwelungu
    ngalinye ePhalamende mayelana nokusetshenziswa kwamandla nokwenziwa
    kwemisebenzi yawo.

(3) Amalungu eKhabhinethi kufanele –

    a.  asebenze ngokuhambisana noMthethosisekelo; futhi

    b.  anikeze iPhalamende imibiko ephelele njalo ngemuva kwezikhathi
        ezejwayelekile maqondana nezindaba ezilawulwa yiwo.

#### **AmaPhini oNgqongqoshe**

46. \(1) UMongameli angaqoka –

    a.  nanoma yiliphi inani lamaPhini oNgqongqoshe phakathi kwamalungu
        esiGungu sikaZwelonke; kanye

    b.  namaPhini oNgqongqoshe angekho ngaphezulu kwamabili aqhamuka
        ngaphandle kwesiGungu, ukuba asize amalungu eKhabhinethi, futhi
        angawasusa esikhundleni.

> \(2) AmaPhini oNgqongqoshe aqokwe ngokwemigomo yesigatshana soku (1)(b)
> anesibopho ePhalamende sokusebenzisa amandla awo kanye nokwenza
> imisebenzi yawo.
>
> \[Isigaba sama 93 indawo yaso ithathwe yisigaba sesi 7 soMthetho
> wesiThupha oChibiyela uMthetho- sisekelo wezi 2001.\]

#### **Ukuqhubeka kweKhabhinethi emuva kokhetho**

46. Uma kubanjwe ukhetho lwesiGungu sikaZwelonke, iKhabhinethi, iPhini
    likaMongameli, oNgqongqoshe kanye nanoma yiliphi iPhini
    likaNgqongqoshe baqhubeka nokusebenza aze athathe isikhundla
    njengoMongameli umuntu okhethwe yisiGungu sikaZwelonke esilandelayo.

#### **Isifungo noma isiqinisekiso**

46. Ngaphambi kokuthi iPhini likaMongameli, oNgqongqoshe kanye namaPhini
    oNgqongqoshe baqale imisebenzi yezikhundla zabo, kufanele bafunge
    noma

> baqinisekise ukuthi bazokwethembeka kuRephabhliki futhi bathobele
> uMthethosisekelo, ngokweSheduli yesi 2.

#### **Ukuziphatha kwamalungu eKhabhinethi namaPhini oNgqongqoshe**

46. \(1) Amalungu eKhabhinethi kanye namaPhini oNgqongqoshe kufanele
    aziphathe ngendlela ehambisana nohlelo lokuziphatha olubekwe
    ngumthetho kazwelonke.

<!-- -->

(2) Amalungu eKhabhinethi namaPhini oNgqongqoshe akufanele –

    a.  enze omunye umsebenzi okhokhelwayo;

    b.  aziphathe noma ngayiphi indlela engahambisani nezikhundla zawo,
        noma azibeke kunoma yisiphi isimo esingadala ukuthi babonakale
        benobunzima bokwehlukanisa phakathi kwezintshisekelo zabo
        zomsebenzi nezintshisekelo zomuntu zangasese;

    c.  asebenzise izikhundla zawo noma ulwazi lwanoma uluphi uhlobo
        olunikezelwe wona, ukuzinothisa noma ukwenzela omunye inzuzo
        ngendlela engafanele.

#### **Ukudluliswa kwemisebenzi**

46. UMongameli angadlulisela kwilungu leKhabhinethi ngesimemezelo
    esishicilelwe –

    a.  ukwengamelwa kwanoma yimuphi umthetho onikezwe elinye ilungu;
        noma

    b.  ngamaphi amandla noma umsebenzi onikezwe elinye
        ilungu ngokomthetho.

#### **Ukunikezwa kwemisebenzi okwesikhashana**

46. UMongameli anganikeza ilungu leKhabhinethi noma yimaphi amandla noma
    umsebenzi welinye ilungu leKhabhinethi elingekho noma elingakwazi
    ukusebenzisa lawo mandla noma ukwenza lowo msebenzi.

#### **Ukwabiwa kwemisebenzi**

46. Ilungu leKhabhinethi lingabela ilungu loMkhandlu Omkhulu
    wesifundazwe noma loMkhandlu Kamasipala noma yimaphi amandla noma
    umsebenzi okufanele wenziwe ngokoMthetho Wephalamende. Ukwabiwa –

    a.  kufanele uhambisane nesivumelwano phakathi kwelungu
        leKhabhinethi

> elithintekile kanye nelungu loMkhandlu Omkhulu noma loMkhandlu
> Kamasipala;

a.  kufanele uhambisane nomthetho wePhalamende ophathelene
    nokusetshenziswa kwalawo mandla noma ukwenziwa kwalowo msebenzi;
    futhi

b.  kuqala ukusebenza lapho kumenyezelwa nguMongameli.

#### **Ukungenelela kukazwelonke ekubusweni kwesifundazwe**

> \[Isihloko sichibiyelwe yisigaba sesi 2(a) soMthetho weShumi nanye
> oChibiyela uMthethosisekelo wezi 2003.\]

46. \(1) Uma isifundazwe singakwazi noma singafezi izibopho zaso zokuphatha
    ezibekwe nguMthethosisekelo noma ngumthetho, isigungu esiphethe
    singalungena udaba ngokuthatha izinyathelo ezifanele ukuqinisekisa
    ukufezwa kwezibopho, kumbandakanya –

    a.  ukukhipha isiyalelo esiya kumkhandlu omkhulu wesifundazwe
        esichaza indlela

esehluleka ngayo ukufeza izibopho zaso futhi sisho izinyathelo okufanele
zithathwe ukuze kufezwe izibopho zaso; kanye

a.  nokuzithathela umsebenzi wokubhekela lezo zibopho ezithintekile
    kuleso sifunda ngezinga elidingekile ukuze –

    i.  kugcinwe amazinga abalulekile ngokukazwelonke noma
        kuhlangatshezwane namazinga okungafanele ehliswe okwethula
        izidingo;

    ii. kugcinwe ubumbano lwezomnotho;

    iii. kugcinwe ukuphepha kwezwe; noma

    iv. kuvinjwe leso sifundazwe ukuze singathathi izinyathelo
        ezingafanele ezikhinyabeza izintshisekelo zezinye izifundazwe
        noma zezwe lonke.

> \[Isigatshana soku (1) sichibiyelwe yisigaba sesi 2(b) soMthetho
> weShumi naNye oChibiyela uMthethosisekelo wezi 2003.\]

(2) Uma isigungu esiphethe singena udaba
    esifundazweni ngokwesigatshana(1)(b) –

    a.  isaziso esibhaliwe sokulungena udaba kufanele sifakwe phambi
        koMkhandlu kaZwelonke weziFundazwe zingakapheli izinsuku eziyi
        14 ngaphambi kokungenelela udaba;

    b.  ukungenenelela udaba kufanele kuyekwe uma uMkhandlu
        ungakwemukeli ukungenelela zingakapheli izinsuku eziyi 180
        ngemuva kokungenelelwa kodaba noma uma kuphela leso sikhathi
        kungakagunyazwa;

    c.  uMkhandlu kufanele, ngenkathi ukungenelela udaba kuqhubeka,
        ubukeze njalo ukungenelela udaba futhi wenze noma yiziphi
        izincomo ezifanele esiGungwini sikazwelonke.

> \[Isigatshana sesi (2) indawo yaso ithathwe yisigaba sesi 2(c)
> soMthetho weShumi naNye oChibiyela uMthethosisekelo wezi 2003.\]

(2) Umthetho kazwelonke ungalawula uhlelo olumiswe yilesi sigaba.

> \[Isigaba se 100 sichibiyelwe yisigaba sesi 2(a) soMthetho weShumi
> naNye oChibiyela uMthetho- sisekelo wezi 2003.\]

#### **Izinqumo zesigungu esiphethe**

46. \(1) Isinqumo sikaMongameli kufanele sibhalwe phansi uma –

    a.  sithathwe maqondana nomthetho; noma

    b.  sinemiphumela esemthethweni.

<!-- -->

(2) Isinqumo esibhalwe phansi nguMongameli kufanele sisayinwe ngelinye
    lamalungu eKhabhinethi uma leso sinqumo sixhumene nomsebenzi
    owabelwe lelo lungu leKhabhinethi.

(3) Izimemezelo, imitheshwana kanye neminye imithombo yemithetho
    engaphansi kweminye kufanele umphakathi ukwazi ukufinyeleleka kuyo.

(4) Umthetho kazwelonke ungacacisa indlela, kanye nebanga izinto
    ezishiwo kusigatshana sesi (3) okufanele -

    a.  zethulwe ngayo phambi kwePhalamende;

    b.  zamukelwe ngayo yiPhalamende.

#### **Iziphakamiso zokungethembeki**

46. \(1) Uma isiGungu sikaZwelonke semukela ngevoti elesekwe yiningi
    lamalungu aso, isiphakamiso sokungalethembi iKhabhinethi, ngaphandle
    kokubala uMongameli, uMongameli kufanele alakhe kabusha iKhabhinethi.

> \(2) Uma isiGungu sikaZwelonke samukela ngevoti elesekwe yiningi
> lamalungu aso, isiphakamiso sokungamethembi uMongameli, uMongameli
> namanye amalungu eKhabhinethi kanye nanoma yimaphi amaPhini oNgqongqoshe
> kufanele bashiye izikhundla.

ISAHLUKO 6
----------

### IZIFUNDAZWE

#### **Izifundazwe**

46. \(1) IRiphabhuliki inezifundazwe ezilandelayo:

    a.  iMpumalanga Koloni;

    b.  iFuleyisitata;

    c.  iGauteng;

    d.  iKwaZulu-Natali;

    e.  iLimpopo

    f.  iMpumalanga;

    g.  iNyakatho Koloni;

    h.  iNyakatho Ntshonalanga;

    i.  iNtshonalanga Koloni.

> \[Isigatshana soku (1) indawo yaso ithathwe isigaba sesi 3 soMthetho
> wesiKhombisa oChibyela uMthethosisekelo wezi 2003 yaphinde yathathwa
> yisigaba soku 1 soMthetho weShumi naMbili oChibiyela uMthethosisekelo
> wezi 2005.\]

(2) Imingcele yezifunda ihlanganisa inani laleyo migcele yezifundazwe
    eziveziwe kumabalazwe ahlukene ashiwo kuSaziso esibalulwe kuSheduli
    yoku 1A.

> \[Isigatshana sesi (2) indawo yaso ithathwe yisigaba soku 1 soMthetho
> weShumi naMbili oChibiyela uMthethosisekelo wezi 2005.\]

(2) \(a) Noma inini uma kuklanywa kabusha imingcele yezifunda ngokuchibiyelwa
    koMthethosisekelo, uMthetho wePhalamende ungahlinzeka ngezinyathelo
    zokulawula, ngaphansi kwesikhathi esifanele, imiphumela yomthetho,
    ukusetshenziswa kanye nokunye okumayelana nokuklama kabusha.

> \(b) UMthetho wePhalamende obalulwe yindima (a) ungamiswa futhi

usetshenziswe ngaphambi kokuba kuchitshiyelwe uMthethosisekelo, kodwa
nanoma imiphi imisebenzi yesifundazwe, impahla, amalungelo, izimiselo,
imisebenzi noma izikweletu kungasuswa kuphela ngokwemigomo yalowo
Mthetho ngemuva kokuchibiyelwa koMthethosisekelo.

> \[Isigaba se 103 indawo yaso ithathwe yisigaba soku 1 soMthetho
> weShumi naMbili oChibiyela uMthethosisekelo wezi 2005.\]

##### Izishayamthetho zesifundazwe

> **Igunya lokushaya imithetho yezifundazwe**

46. \(1) Igunya lokushaya imithetho lesifundazwe libekwe kusishayamthetho
    sesifundazwe, futhi linikeza isishayamthetho sesifundazwe amandla –

    a.  okwamukela umthethosisekelo wesifundazwe noma ukuchibiyela noma

> yimuphi umthethosisekelo owamukelwe yiso ngokwezigaba se 142 nese 143;

a.  okwamukela imithetho yesifundazwe saso mayelana –

    i.  nanoma yiluphi udaba olungaphakathi kwemisebenzi eyenziwayo
        esohlwini olukuSheduli yesi 4;

    ii. nanoma yiluphi udaba elisohlwini olukuSheduli yesi 5;

    iii. nanoma yiluphi udaba olungekho ngaphakathi kwaleyo misebenzi
        eyenziwayo, futhi olwabelwe isifundazwe ngokusho komthetho
        kazwelonke; kanye

    iv. nanoma oluphi udaba umbandela woMthethosisekelo ohlongoze
        ukumiswa komthetho wesifundazwe; kanye

b.  okwaba noma yimaphi amandla aso okushaya imithetho kunoma yimuphi
    uMkhandlu kaMasipala kuleso sifundazwe.

<!-- -->

(2) Isishayamthetho sesifundazwe, ngesinqumo esesekelwe okungenani
    ngababili kwabathathu bamalungu aso, singacela iPhalamende ukuthi
    liguqule igama laleso sifundazwe.

(3) Isishayamthetho sesifundazwe siboshwe kuphela nguMthethosisekelo
    futhi, uma sesamukele umthethosisekelo wesifundazwe waso, ngalowo
    mthethosisekelo, futhi kufanele senze okuhambisana nemikhawulo
    ebekwe nguMthethosisekelo kanye nomthethosisekelo waleso sifundazwe.

(4) Umthetho wesifundazwe mayelana nodaba oludingekile ukuze
    kusetshenziswe amandla ngendlela noma oluhlangene nokusetshenziswa
    ngendlela kwamandla athintene nanoma yiluphi udaba olusohlwini
    olukuSheduli yesi 4, ungumthetho ngazo zonke izinhloso mayelana
    nodaba olusohlwini olukuSheduli yesi 4.

(5) Isishayamthetho sesifundazwe singenza izincoma esiGungwini
    sikaZwelonke umthetho ophathelene nanoma yiluphi udaba olungaphandle
    kwamagunya aleso sishayamthetho, noma owenganyelwe nguMthetho
    wePhalamende ngaphezu komthetho wesifundazwe.

#### **Ukwakheka nokhetho lwezishayamthetho zezifundazwe**

46. \(1) Isishayamthetho sesifundazwe sakhiwe ngabantu besifazane nabesilisa
    abakhethwe njengamalungu ngokohlelo lokhetho –

    a.  olumiswe ngumthetho kazwelonke;

    b.  olwakhelwe phezulu kwengxenye yesifundazwe yoluhlu lukazwelonke
        lwabo bonke abavoti;

    c.  oluhlinzekela ngeminyaka yokuvota esuku kweyi 18 ubudala; futhi

    d.  olunomphumela, jikelele, wokumelwa okuhambisana nenani
        lamavoti elitholiwe.

> \[Isigatshana soku (1) sichitshiyelwe yisigaba sesi 3 soMthetho
> weShumi naMbili wokuChibiyela uMthethosisekelo wezi 2003 futhi
> nayisigaba sesi 3 soMthetho weShumi naNe oChibiyela uMthetho- sisekelo
> wezi 2008.\]
>
> \(2) Isishayamthetho sesifundazwe sinamalungi aphakathi kwama 30 kuye
> kuma 80. Inani lamalungu, elingahle lehluke phakathi kwezifundazwe,
> kufanele linqunywe ngokusebenzisa uhlelo lwezinombolo olubekwe
> ngumthetho kazwelonke.

#### **Ubulungu**

46. \(1) Isakhamuzi esifanele ukubamba iqhaza okhethweni lwesiGungu
    sikaZwelonke, singaba yilungu lesishayamthetho sesifundazwe, ngaphandle
    –

    a.  komuntu oqokwe noma osebenzela umbuso futhi ekhokhelwa ngenxa
        yalowo

msebenzi, ngaphandle –

i.  kukaNdunankulu namanye amaLungu oMkhandlu weziPhathimandla
    zesiFundazwe; kanye

ii. nanoma yiziphi ezinye iziphathimandla ezenza imisebenzi ehambisana
    nemisebenzi yelungu lesishayamthetho sesifundazwe, futhi ezishiwo
    ngumthetho kazwelonke ukuthi zihambisana naleyo misebenzi;

<!-- -->

a.  kwamalungu esiGungu sikaZwelonke, izithunywa ngokugcwele zoMkhandlu
    kaZwelonke weziFundazwe noma amalungu oMkhandlu kaMasipala;

b.  komuntu onezikweletu angakwazi ukuzikhokha nongasenakubuyiselwa
    amalungelo;

c.  kwanoma ngubani inkantolo yaseRiphabhuliki ethe akaphilile
    ngokwengqondo; noma

d.  kwanoma ngubani okuthe ngemuva kokuqala ukusebenza kwalesi sigaba,

> walahlwa yicala futhi wagwetshwa isikhathi esingaphezulu kwezinyanga
> eziyi 12 ngaphandle kokuthi akhethiswe isijeziso senhlawulo,
> eRiphabhuliki, ngaphakathi eRiphabhuliki, noma ngaphandle
> kweRiphabhuliki uma leso senzo esiyicala sasingaba yicala
> eRiphabhuliki; kodwa akekho ongathathwa njengogwetshiwe, kuze kube
> nesinqumo ngokwedluliswa kwecala noma kuze kuphele isikhathi
> sokwedluliswa kwecala. Ukungabinalungelo ngaphansi kwale ndima kuphela
> eminyakeni emihlanu emuva kokuqedwa kwesigwebo.

(2) Umuntu ongafanelekile ukuba yilungu lesiShayamthetho sesiFundazwe,
    mayelana nesigatshana soku (1)(a) noma u (b) angathathwa njengomuntu
    ongaqokwa

> abe yilungu lesishayamthetho, ngaphansi kwemibandela noma isimo
> esimiswe ngumthetho kazwelonke.

(2) Umuntu ulahlekelwa ubulungu besishayamthetho sesifundazwe uma lowo
    muntu

> –

a.  engasakulungele ukuba yilungu; noma

b.  ephutha kusiShayamthetho ngaphandle kwemvume, esimweni lapho
    umthetho nemiyalo yesiShayamthetho ibeka ukulahlekelwa wubulungu;
    noma

c.  eyeka ukuba yilungu leqembu elaphakamisa igama lalowo muntu
    njengelungu lesishayamthetho, ngaphandle kwalapho ilungu selibe
    yilungu lelinye iqembu ngokweSheduli 6A.

> \[Isigatshana sesi (3) indawo yaso ithathwe yisigaba sesi 4 soMthetho
> weShumi oChibiyela uMthetho- sisekelo kanye nayisigaba sesi 4
> soMthetho weShumi naNe oChibiyela uMthethosisekelo wezi 2008.)

(2) Izikhala kusishayamthetho sesifundazwe kufanele zigcwaliswe
    ngokulandela umthetho kazwelonke.

#### **Ukufunga noma ukuqinisekisa**

46. Ngaphambi kokuba amalungu esishayamthetho sesifundazwe enze
    imisebenzi yawo kusishayamthetho kufanele afunge noma enze
    isiqiniseko sokwethembeka kuRiphabhuliki nokuthobela
    uMthethosisekelo, ngokuhambisana noSheduli yesi-2.

#### **Isikhathi sokusebenza kwezishayamthetho zezifundazwe**

46. \(1) Isishayamthetho sesifundazwe sikhethelwa iminyaka emihlanu.

<!-- -->

(2) Uma isishayamthetho sesifundazwe sihlakazwa ngokwesigaba se 109,
    noma lapho

> isikhathi saso siphela, uNdunankulu wesifundazwe ngesimemezelo
> esishicilelwe, kufanele ahlele futhi abeke izinsuku zokhetho okufanele
> lubanjwe zingakapheli izinsuku ezingama 90 isishayamthetho sahlakazwa,
> noma kwaphela isikhathi sokusebenza kwaso. Isimemezelo esibiza
> nesibeka izinsuku zokhetho singakhishwa ngaphambi noma ngemuva
> kokuphela kwesikhathi sesishayamthetho sesifundazwe.
>
> \[Isigatshana sesi (2) indawo yaso ithathwe yisigaba soku 1 soMthetho
> wesiNe oChibiyela uMthetho- sisekelo we 1999.)

(2) Uma umphumela wokhetho lwesishayamthetho sesifundazwe,
    ungamenyezelwanga kungakapheli isikhathi esishiwo esigabeni se 190,
    noma uma ukhetho luchithwa yinkantolo, uMongameli, ngesaziso,
    kufanele abize futhi abeke usuku lokhetho okufanele lubanjwe
    zingakapheli izinsuku ezingama 90 ngemuva kokwedlula kwaleso
    sikhathi noma kosuku ukhetho olwamiswa ngalo.

(3) Isishayamthetho sesifundazwe siqhubeka sibe namandla okusebenza
    kusukela ngesikhathi sihlakazwa noma siphelelwa yisikhathi, kuze
    kube wusuku olungaphambi kosuku lokuqala lokuvotelwa
    kwesishayamthetho esilandelayo.

#### **Ukuhlakazwa kwezishayamthetho zezifundazwe ngaphambi kokuphela kwesikhathi**

46. \(1) UNdunankulu kufanele ahlakaze isishayamthetho sesifundazwe uma –

    a.  isishayamthetho sithathe isinqumo sokuhlakazeka esisekelwe
        yiningi lamalungu aso; futhi

    b.  iminyaka emithathu isidlulile ngemuva
        kokukhethwa kwesishayamthetho.

<!-- -->

(2) Ibamba likaNdunankulu kufanele lihlakaze isishayamthetho
    sesifundazwe uma –

    a.  kukhona isikhala esikhundleni sikaNdunankulu; futhi

    b.  isishayamthetho sehluleka ukukhetha uNdunankulu omusha
        zingakapheli izinsuku ezingama 30 ngemuva kokuvela kwesikhala.

#### **Izikhathi zokuhlangana nezamakhefu**

46. \(1) Ngemuva kokhetho, umhlangano wokuqala kufanele ubanjwe ngesikhathi
    nangosuku olunqunywe yijaji eliqokwe nguMongameli weNkantolo
    yoMthethosisekelo, kodwa zingakapheli izinsuku eziyi 14 ngemuva
    kokumenyezelwa komphumela wokhetho. Isishayamthetho sesifundazwe

> singanquma isikhathi nobude bemihlangano eminye yaso kanye nezikhathi
> zaso zekhefu.
>
> \[Isigatshana soku (1) indawo yaso ithathwe yisigaba sesi 8 soMthetho
> wesiThupha oChibiyela uMthethosisekelo wezi 2001.\]

(2) UNdunankulu wesifundazwe angabiza isishayamthetho sesifundazwe ukuba
    size emhlanganweni ongejwayelekile ukuze kwenziwae
    umsebenzi okhethekile.

(3) Isishayamthetho sesifundazwe singanquma ukuthi sizohlangana
    ndawanaphi ngokwejwayelekile.

#### **OSomlomo kanye namaPhini oSomlomo**

46. \(1) Ekuhlaleni kwaso kokuqala ngemuva kokhetho, noma uma kudingekile
    ukuba kugcwaliswe isikhala, isishayamthetho sesifundazwe kufanele
    sikhethe uSomlomo nePhini likaSomlomo kumalungu aso.

<!-- -->

(2) IJaji elijutshwe nguMongameli weNkantolo yoMthethosisekelo kufanele
    lengamele ukukhethwa kukaSomlomo. USomlomo wengamela ukukhethwa
    kwePhini likaSomlomo.

> \[Isigatshana sesi (2) indawo yaso ithathwe yisigaba sesi 9 soMthetho
> wesiThupha oChibiyela uMthethosisekelo wezi 2001.\]

(2) Inqubo elandelwayo kuNgxenye A yeSheduli yesi 3 iyasebenza
    ekukhethweni koSomlomo namaPhini oSomlomo.

(3) Isishayamthetho sesifundazwe singamsusa esikhundleni uSomlomo noma
    iPhini likaSomlomo ngokuthatha isinqumo. Iningi lamalungu
    esishayamthetho kufanele libekhona uma kwemukelwa leso sinqumo.

(4) Njengokusho kwemitheshwana nemiyalo yaso, isishayamthetho
    sesifundazwe singakhetha phakathi kwamalungu aso ezinye
    iziphathimandla ukuze zisize uSomlomo noPhini likaSomlomo.

#### **Izinqumo**

46. \(1) Ngaphandle kwalapho uMthethosisekelo uhlinzekela ngokunye –

    a.  iningi lamalungu esishayamthetho sesifundazwe kufanele libekhona
        ngaphambi kokuba kuvotelwe uMthethosivivinywa noma
        ukuchitshiyelwa koMthethosivivinywa;

    b.  okungenani oyedwa kwabathathu bamalungu esishayamthetho kufanele

abekhona ngaphambi kokuba kuvotelwe noma yiluphi udaba okufanele
kunqunywe ngalo phambi kwesishayamthetho; futhi

a.  zonke izindaba ezingaphambi kwesishayamthetho sesifundazwe kufanele
    zinqunywe ngokwesekwa yiningi lamavoti afakiwe.

<!-- -->

(2) Ilungu elengamele umhlangano wesishayamthetho sesifundazwe alinavoti
    kobekuxoxwa, kodwa –

    a.  kufanele lifake ivoti elizoveza isinqumo lapho kunamanani
        amavoti alinganayo

ezinhlangothini zombili zodaba; futhi

a.  lingavota ngokucatshangiwe uma udaba lufanele lunqunywe ngokwesekwa
    yivoti okungenani lababili kumalungu amathathu esishayamthetho.

#### **Amalungelo ezithunywa ezigcwele kwizishayamthetho zezifundazwe**

46. Izithunywa zesifundazwe ezisebenza ngokugcwele eMkhwandlwini
    kaZwelonke weziFundazwe zingahambela isishayamthetho futhi zikhulume
    kwizishayamthetho zezifundazwe zazo kanye nasemakomitini azo, kodwa
    azivunyelwe ukuvota. Isishayamthetho singadinga ukuba isithunywa
    esisebenza ngokugcwele ukuba siye kusishayamthetho noma
    emakomidini aso.

#### **Amandla ezishayamthetho zezifundazwe**

46. \(1) Ekusebenziseni amandla okushaya imithetho, isishayamthetho
    sesifundazwe –

    a.  singacwaninga, semukele, siguqule noma sichithe noma yimuphi
        umthetho obekwe phambi kwesishayamthetho; futhi

    b.  singasungula noma silungise imithetho, ngaphandle
        kweMithethosivivinywa yemali.

<!-- -->

(2) Isishayamthetho sesifundazwe kufanele sihlinzekele izindlela –

    a.  zokuqinisekisa ukuthi zonke izingxenye zombuso emkhakheni
        kahulumeni wesifundazwe ziphendula kusona; futhi

    b.  zokugcina iso –

        i.  ekusetshenzisweni kwegunya lesifundazwe lokuphatha,
            kumbandakanya nokusetshenziswa kwemithetho; kanye

        ii. nakunoma iyiphi ingxenye yombuso.

#### **Ubufakazi noma ulwazi phambi kwesishayamthetho sesifundazwe**

46. Isishayamthetho sesifundazwe nanoma yiliphi ikomiti laso –

    a.  singabiza noma yimuphi umuntu ukuthi avele phambi kwaso ukuze
        anike ubufakazi obufungelwe noma obuqinisekisiwe noma ukuze
        aveze imibhalo ethile;

    b.  singafuna ukuthi noma yimuphi umuntu noma inhlangano inikeze
        umbiko kusona;

    c.  singaphoqa, ngokomthetho wesifundazwe noma imitheshwana nemiyalo
        yaso, ukuthi noma yimuphi umuntu noma inhlangano ilandele
        okushiwo yisamanisi noma okushiwo yisidingo sesigaba (a) noma u
        (b); futhi

    d.  singemukela izicelo ezisayiniwe, imibono noma iziphakamiso
        ezivela kunoma yibaphi abantu abanetshisekelo noma kunoma
        yiziphi izinhlangano.

#### **Amalungiselelo angaphakathi, okwenziwayo nenqubo elandelwayo yezishayamthetho zezifundazwe**

46. \(1) Isishayamthetho sesifundazwe –

    a.  singazithathela izinqumo futhi silawule amalungiselelo aso
        angaphakathi, esikwenzayo kanye nezinqubo; futhi

    b.  senze imitheshwana nemiyalo mayelana nomsebenzi waso, sibe
        sibhekele ukuqhuba ngenqubo yentando yeningi eyazisa ukumelwa
        nokubanjwa kweqhaza, ukuba nesibopho, ukusebenzela obala
        nokumbandakanywa komphakathi.

<!-- -->

(2) Imitheshwana nemiyalo yesishayamthetho sesifundazwe kufanele
    ihlinzekele –

    a.  ukumiswa, ukwakheka, amandla, imisebenzi, inqubo elandelwayo
        kanye nesikhathi sokuba khona kwamakomiti aso;

    b.  ukubanjwa kweqhaza emisebenzini yesishayamthetho sesifundazwe,
        kanye namakomiti aso amaqembu amancane ezombusazwe amelwe
        eMkhandlwini, ngendlela ehambisana nenqubo yentando yeningi;

    c.  usizo lwezemali nokuphathwa eqenjini ngalinye elimelwe
        kusishayamthetho sesifundazwe, olulingana nokumelwa kwalo, ukuze
        iqembu ngalinye nomholi walo likwazi ukwenza imisebenzi yalo
        kusishayamthetho; kanye

    d.  nokwemukelwa komholi weqembu elikhulu eliphikisayo
        kusishayamthetho, njengoMholi wabaPhikisayo.

#### **Ilungelomvume**

46. \(1) Amalungu esishayamthetho sesifundazwe kanye nezithunywa ezisebenza
    ngokugcwele eMkhandlwini kaZwelonke weziFundazwe –

    a.  anelungelo lokukhuluma ngokukhululeka kusishayamthetho
        nasemakomitini

aso, ngendlela evumelana nemitheshwana nemiyalo; futhi

a.  angeke athweswe amacala ombango noma obulelesi, aboshwe, avalelwe
    noma akhokhiswe inhlawulo ngenxa –

    i.  yanoma yini ayishilo, ayivezile noma ayinikeze isishayamthetho
        nanoma yiliphi ikomiti laso;

    ii. yanoma yini evelile ngenxa yalokho akushilo, akuvezile akunikeze
        isishayamthetho nanoma yiliphi ikomiti laso.

<!-- -->

(2) Ezinye izibonelelo nokuvikeleka kwesishayamthetho sesifundazwe
    namalungu aso zingabekwa ngumthetho kazwelonke.

(3) Amaholo, nezinye izimali ezikhokhelwa okuthile kanye nokusizakala
    okukhokhelwa amalungu esishayamthetho kuvela ngqo esiKhwameni
    seMali yesiFundazwe.

#### **Ukuvumeleka nokumbandakanyeka komphakathi kusishayamthetho**

46. \(1) Isishayamthetho sesifundazwe kufanele –

    a.  senze kube lula ukuthi umphakathi umbandakanywe emsebenzini
        wokushaya imithetho neminye imisebenzi yesishayamthetho
        nasemakomiti aso; futhi

    b.  senze umsebenzi waso ngendlela esobala, sivumele umphakathi
        emihlanganweni yaso naleyo yamakomiti aso; kodwa, izinyathelo
        ezifanele zingathathwa ukuze –

        i.  kulawulwe ukufinyelela komphakathi, kumbandakanya
            ukufinyelela kwabezindaba, kusishayamthetho nasemakomitini
            aso; kanye

        ii. nokuhlinzekela ukusesha noma yimuphi umuntu, futhi uma
            kunesidingo ukwenqatshelwa ukuba angene noma ukukhishwa
            kwanoma yimuphi umuntu.

> \(2) Isishayamthetho sesifundazwe asinakukhiphela ngaphandle umphakathi,
> kubalwa nabezindaba, ukuba babe ingxenye yezithangamu zekomidi
> ngaphandle uma kunezizathu futhi kufanele ukwenza njalo emphakathini
> ovulelekile wentando yeningi.

#### **Ukwethulwa kwemithethosivivinywa**

46. Ngamalungu esiGungu esiPhethe sesifundazwe kuphela noma ekomiti noma
    ilungu lesishayamthetho sesifundazwe angethula uMthethosivivinywa
    kusishayamthetho; kodwa yilungu lesiGungu esiPhethe kuphela
    elibhekene nezindaba zezimali zesifundazwe, elingethula
    uMthethosivivinywa wemali kusishayamthetho.

#### **IMithethosivivinywa yemali**

46. \(1) UMthethosivivinywa unguMthethosivivinywa wemali uma – (a) .........

<!-- -->

(b) waba imali;

(c) wethwesa izintela zesifundazwe, izimali ezikhokhelwa okuthile,
    izimali ezikhokhelwa izimpahla ezithile kanye nezimali ezihlawuliswa
    ngaphezulu zesifundazwe;

(d) uqeda noma wehlisa, noma unikeza ukukhululwa ezinteleni, izimali
    ezikhokhelwa okuthile, izimali ezikhokhelwa izimpahla ezithile kanye
    nezimali ezihlawuliswa ngaphezulu zesifundazwe; noma

(e) ugunyaza ukukhokhiswa ngqo kwesiKhwama seMali yesiFundazwe.

<!-- -->

(2) UMthethosivivinywa wemali wesifundazwe awunakubhekana nanoma yiluphi
    udaba ngaphandle –

    a.  kodaba oluncane oluhambisana nokwabiwa kwemali;

    b.  kokubekwa kwezintela, izimali ezikhokhelwa okuthile, izimali
        ezikhokhelwa izimpahla ezithile kanye nezimali ezihlawuliswa
        ngaphezulu zesifundazwe;

    c.  kokunikeza ukukhululwa ezinteleni, izimali ezikhokhelwa
        okuthile, izimali ezikhokhelwa izimpahla ezithile kanye nezimali
        ezihlawuliswa ngaphezulu zesifundazwe;

    d.  kokugunyaza ukukhokhiswa ngqo kwesiKhwama seMali yesiFundazwe.

(3) UMthetho wesifundazwe kufanele uhlinzekele inqubo engalandelwa
    isishayamthetho sesifundazwe esingachibiyela ngayo
    uMthethosivivinywa wemali.

> \[Isigaba se 120 indawo yaso ithathwe yisigaba sesi 3 soMthetho
> wesiKhombisa oChibiyela uMthetho- sisekelo wezi-2001.)

#### **Ukuvuma iMithethozivivinywa**

46. \(1) UNdunankulu kufanele avume futhi asayine uMthethosivivinywa
    owemukelwe yisishayamthetho sesifundazwe ngokwalesi Sahluko noma, uma
    uNdunankulu engagculisekile ngokuthi uMthethosivivinywa uyahambisana
    noMthethosisekelo, kufanele awuphindisele kusishayamthetho ukuze
    siwucwaninge kabusha.

<!-- -->

(2) Uma ngemuva kokucwaningwa kabusha, uMthethosivivinywa ugculisa
    ngokwanele uNdunankulu, uNdunankulu kufanele awuvume futhi awusayine
    uMthethosivivinywa; uma kungenzeki lokho, uNdunankulu kufanele enze
    okunye kwalokhu -

    a.  avume futhi asayine uMthethosivivinywa; noma

    b.  awudlulisele eNkantolo Yomthethosisekelo ezonquma ngokuhambisana
        kwawo noMthethosisekelo.

(3) Uma iNkantolo yoMthethosisekelo inquma ukuthi uMthethosivivinywa
    uyahambisana noMthethosisekelo, uNdunankulu kufanele awuvume
    futhi awusayine.

#### **Izicelo ezifakwa ngamalungu eNkantolo yoMthethosisekelo**

46. \(1) Amalungu esishayamthetho angafaka isicelo eNkantolo
    yoMthethosisekelo sokuthi inkantolo ikhiphe umyalo wokuthi wonke noma
    ingxenye yoMthethosivivinywa awuhambisani nomthethosisekelo.

<!-- -->

(2) Isicelo –

    a.  kufanele sesekwe amavoti okungenani angamaphesenti angama 20
        amalungu esishayamthetho; futhi

    b.  kufanele senziwe kungakapheli izinsuku ezingama 30 kusukela
        osukwini uNdunankulu awuvume futhi awusayine ngalo uMthetho.

(3) INkantolo yoMthethosisekelo inganquma ukuthi wonke uMthetho noma
    ingxenye yawo okufakwe isicelo ngayo ngokwesigatshana soku-(1),
    angeke usebenze ngaphambi kokuthi iNkantolo ibe ikhiphe isinqumo
    ngesicelo uma –

    a.  izidingo zobulungiswa ziphoqelela lesi sinqumo; futhi

    b.  isicelo sinamathuba anele okuphemelela.

(4) Uma isicelo singaphumeleli, futhi besingenathuba elanele lokuthi
    singaphumelela, iNkantolo yoMthethosisekelo inganquma ukuthi abafake
    isicelo bakhokhe izindleko.

#### **Ukushicilelwa kweMithetho**

46. UMthethosivivinywa ovunyiwe futhi wasayinwa nguNdunankulu uba
    nguMthetho wesifundazwe, kufanele ushicilelwe ngokushesha, futhi
    uqala ukusebenza lapho usushicilelwe noma ngosuku
    olunqunywe ngokoMthetho.

#### **Ukugcinwa ngokuphepha kwemithetho yesifundazwe**

46. Ikhophi esayiniwe yoMthetho wesifundazwe ingubufakazi obugcwele
    balokho okuqukethwe yilowo Mthetho, futhi ngemuva kokushicilelwa,
    kufanele unikezwe iNkantolo Yomthethosisekelo ukuze
    iwugcine ngokuphepha.

##### IziPhathimandla zeziFundazwe

> **Igunya lokuphatha lesifundazwe**

46. \(1) Amandla okuphatha isifundazwe abekwe kuNdunankulu waleso sifundazwe.

<!-- -->

(2) UNdunankulu usebenzisa amandla okuphatha ebambisene namanye amalungu
    oMkhandlu weziPhathimandla ngoku –

    a.  sebenzisa umthetho wesifundazwe esifundazweni;

    b.  sebenzisa yonke imithetho kazwelonke esemisebenzini esohlwini
        olukuSheduli yesi 4 noma eyesi 5 ngaphandle kwalapho
        uMthethosisekelo noma uMthetho wePhalamende uhlinzeka
        okwahlukile;

    c.  phathi esifundazweni, imithetho kazwelonke engaphandle
        kwemisebenzi esohlwini olukuSheduli yesi 4 kanye neyesi 5,
        ukuphatha kwayo osekwabelwe iziphathimandla zesifundazwe
        ngokoMthetho wePhalamende;

    d.  thuthukisa nokuphoqelela inqubomgomo yesifundazwe;

    e.  qondanisa imisebenzi yeziphathimandla zesifundazwe neminyango
        yaso; (f) lungiselela nokusungula imthetho yesifundazwe; kanye

> \(g) nokwenza noma yimiphi eminye imisebenzi eyabelwe iziphathimandla
> zesifundazwe ngokoMthethosisekelo noma ngokoMthetho wePhalamende.

(2) Isifundazwe sinamandla okuphatha ngokwesigatshana sesi-(2)(d)
    ngendlela esinamandla ngayo isifundazwe kunqike ekutheni isifundazwe
    sinekhono yini lokuphatha ngempumelelo. Uhulumeni kazwelonke,
    ngezinyathelo zomthetho noma ezinye, kufanele asize izifundazwe
    ukuthi zakhe ikhono elidingekayo

> lokuphatha ukuze zisebenzise ngempumelelo amandla futhi zenze
> nemisebenzi yazo ekubhekiswe kuyo esigatshaneni sesi (2).

(2) Noma iyiphi inqxabano evelayo maqondana nekhono lokuphatha
    lesifundazwe mayelana nanoma yimuphi umsebenzi, kufanele idluliselwe
    kuMkhandlu kaZwelonke weziFundazwe ukuze ixazululwe kungakapheli
    izinsuku ezingama 30 ngemuva kokudluliselwa kuMkhandlu.

(3) Ngokwesigaba se 100, ukusetshenziswa kwemithetho yesifundazwe
    esifundazweni kungamandla akhethekile eziphathimandla
    zesifundzwe kuphela.

(4) Iziphathimandla zesifundazwe kufanele zisebenze ngokulandela –

    a.  uMthethosisekelo; kanye

    b.  nomthethosisekelo wesifundazwe, uma umthethosisekelo
        sewamukelwe yisifundazwe.

#### **Ukwabiwa kwemisebenzi**

46. Ilungu loMkhandlu weziPhathimandla zesifundazwe lingabela uMkhandlu
    kaMasipala, noma yimaphi amandla okufanele asetshenziswe noma
    umsebenzi okufanele wenziwe, ngokoMthetho wePhalamende, noma
    ngokoMthetho wesifundazwe. Ukwabiwa –

    a.  kufanele kuhambisane nesivumelwano phakathi kwelungu loMkhandlu

weziPhathimandla noMkhandlu kaMasipala;

a.  kufanele kuhambisane noMthetho ofanele amandla noma ukwenziwa
    komsebenzi; futhi

b.  kuqala ukusebenza ngemuva kokumenyezelwa nguNdunankulu.

#### **Amandla nemisebenzi yoNdunankulu**

46. \(1) UNdunankulu wesifundazwe unamandla nemisebenzi futhi unikwe
    umsebenzi ngokwethenjwa kuleso sikhundla nguMthethosisekelo nanoma
    yimuphi omunye umthetho.

<!-- -->

(2) UNdunankulu wesifundazwe ubhekele okulandelayo -

    a.  ukwamukela nokusayina iMithethozivivinywa;

    b.  ukubuyisela uMthethosivivinywa emuva kwisishayamthetho
        sesifundazwe ukuze kubuyekezwe ukuhambisana kwawo
        noMthethosisekelo;

    c.  ukudlulisela uMthethosivivinywa eNkantolo yoMthethosisekelo
        ukuze ikhiphe isinqumo ngokuhambisana kwawo noMthethosisekelo;

    d.  ukubizela isishayamthetho emhlanganweni ongejwayelekile ukuze
        senze umsebenzi okhethekile;

    e.  ukumisa amakhomishana ophenyo; kanye

    f.  nokumemezela uhlololuvo esifundazweni ngokulandela
        umthetho kazwelonke.

#### **Ukukhethwa koNdunankulu**

46. \(1) Emhlanganweni wawo wokuqala ngemuva kokhetho, nalapho kunesidingo
    sokuvala isikhala, isishayamthetho sesifundazwe kufanele sikhethe umuntu
    wesifazane noma wesilisa phakathi kwamalungu aso ukuthi abe
    nguNdunankulu wesifundazwe.

<!-- -->

(2) UMongameli weNkantolo yoMthethosisekelo kufanele angamele
    ukhetho lukaNdunankulu. Inqubo elandelwayo ebekwe eNgxenyeni A
    kuSheduli yesi-3 iyasebenza ekukhethweni kukaNdunankulu.

> \[Isigatshana sesi (2) indawo yaso ithathwe yisigaba se 10 soMthetho
> wesiThupha oChibiyela uMthethosisekelo wezi 2001.)

(2) Ukhetho lokugcwalisa isikhala esikhundleni sikaNdunankulu kufanele
    lubekelwe isikhathi nosuku nguMongameli weNkantolo yoMthethosisekelo
    kodwa zingakedluli izinsuku ezingama 30 ngemuva kokuvela kwesikhala.

> \[Isigatshana sesi (3) indawo yaso ithathwe yisigaba se 10 soMthetho
> wesiThupha oChibiyela uMthethosisekelo wezi 2001.)

#### **Ukuqala ukusebenza koNdunankulu**

46. Umuntu okhethelwe isikhundla sikaNdunankulu kufanele aqale umsebenzi
    esikhundleni sikaNdunankulu zingakapheli izinsuku ezinhlanu
    ekhethiwe, ngokufunga noma ngokuqinisekisa ukwethembeka
    eRiphabhuliki nokuthobela uMthethosisekelo ngokweSheduli sesi 2.

#### **Isikhathi esihlalwa esikhundleni nokususwa koNdunankulu**

46. \(1) Isikhathi sikaNdunankulu sokuba sesikhundleni siqala lapho
    uNdunankulu engena esikhundleni futhi siphele uma kuvela isikhala noma
    uma umuntu olandelayo okhethelwe esikhundleni sokuba nguNdunankulu eqala
    umsebenzi

> wobuNdunankulu.

(2) Akekho umuntu ovunyelwe ukuba sesikhundleni njengoNdunankulu
    isikhathi esingaphezulu kwamahlandla amabili, kodwa uma umuntu
    ekhethelwe ukuthi agcwalise isikhala esikhundleni sobuNdunankulu,
    isikhathi esiphakathi kokugcwalisa isikhala nokhetho olulandelayo,
    asithathwa njengesikhathi sobuNdunankulu kulowo muntu.

(3) Isishayamethetho sesifundazwe, ngesivumelwano esithathwe ngokusekwa
    yivoti okungenani lamalungu aso amabili kwamathathu, singasusa
    esikhundleni uNdunankulu kuphela ngalezi zizathu –

    a.  zokwephulwa okubucayi koMthethosisekelo noma uMthetho;

    b.  zokuziphatha kabi; noma

    c.  zokwehluleka ukwenza imisebenzi yesikhundla leso.

(4) Noma yimuphi umuntu osuswe esikhundleni sokuba nguNdlunankulu
    ngokwesigatshana sesi (3)(a) noma u (b) akanukuthol zinzuzo zaleso
    sikhundla, futhi akavunyelwe ukusebenza kunoma yiliphi
    ihhovisi likahulumeni.

#### **AmaBamba oNdunankulu**

46. \(1) Uma UNdunankulu engekho noma engakwazi ukufeza izidingo zomsebenzi
    kaNdunankulu, noma kunesikhala esikhundleni sikaNdunankulu,
    isiphathimandla singabamba njengoNdunankulu ngokulandelana ngale ndlela
    elandelayo -

    a.  Ilungu loMkhandlu weziPhathimandla eliqokwe nguNdunankulu.

    b.  Ilungu loMkhandlu weziPhathimandla eliqokwe ngamanye
        amalungu oMkhandlu.

    c.  USomlomo, isishayamthetho size siqoke omunye wamalungu aso.

<!-- -->

(2) IBamba likaNdunankulu linezibopho, amandla nemisebenzi kaNdunankulu.

(3) Ngaphambi kokuthatha izibopho, amandla nemisebenzi kaNdunankulu
    iBamba likaNdunankulu kufanele lifunge noma liqinisekise
    ukwethembeka eRiphabhuliki nokuthobela uMthethosisekelo,
    ngokweSheduli yesi 2.

#### **Imikhandlu ePhethe**

46. \(1) UMkhandlu weziPhathimandla wakhiwe nguNdunankulu, njengenhloko
    yoMkhandlu, kanye namalungu angekho ngaphansi kwamahlanu nangekho

> ngaphezulu kwayishumi aqokwe nguNdunankulu phakathi kwamalungu
> esishayamthetho sesifundazwe.
>
> \(2) UNdunankulu wesifundazwe uqoka amalungu oMkhandlu weziPhathimandla,
> awanikeze amandla kanye nemisebenzi yawo, futhi angawasusa.

#### **Ukuphendula nokuba nezibopho**

46. \(1) Amalungu oMkhandlu weziPhathimandla zesifundazwe anesibopho
    ngemisebenzi yomkhandlu athweswe yona nguNdunankulu.

<!-- -->

(2) Amalungu oMkhandlu Ophethe esifundazwe aphendula ehlangene
    kanyekanye nanjengelungu ngalinye kusishayamthetho mayelana
    nokusetshenziswa kwamandla nokwenziwa kweemisebenzi yawo.

(3) Amalungu oMkhandlu weziPhathimandla zesifundazwe kufanele –

    a.  asebenze ngokuhambisana noMthethosisekelo; futhi uma
        umthethosisekelo wesifundazwe uvunyiwe esifundazweni,
        nangokuhambisana nalowo mthethosisekelo; futhi

    b.  anikeze isishayamthetho imibiko ephelele nelethwa njalo
        emayelana nezindaba ezilawulwa yiwo.

#### **Ukuqhubeka koMkhandlu weziPhathimandla ngemuva kokhetho**

46. Uma kwenziwe ukhetho lwesishayamthetho sesifundazwe, uMkhandlu
    weziPhathimandla zesifundazwe, namalungu awo ayaqhubeka nokusebenza
    kuze kukhethwe umuntu yisishayamthetho esilandelayo ukuba abe
    uNdunankulu futhi athathe isikhundla.

#### **Izifungo neziqinisekiso**

46. Ngaphambi kokuba amalungu oMkhandlu weziPhathimandla zesifundazwe
    aqale ukwenza imisebenzi yezikhundla zawo, kufanele afunge noma
    aqinisekise ukuthi azokwethembeka eRiphabhuliki futhi athobele
    uMthethosisekelo, ngokuhambisana neSheduli yesi 2.

#### **Ukuziphatha kwamalungu oMkhandlu weziPhathimandla**

46. \(1) Amalungu oMkhandlu weziPhathimandla zesifundazwe kufanele asebenze
    ngokulandela uhlelo lokuziphatha olubekwe ngumthetho kazwelonke.

<!-- -->

(2) Amalungu oMkhandlu weziPhathimandla zesifundazwe akufanele –

    a.  enze nanoma imuphi omunye umsebenzi okhokhelwayo;

    b.  aziphathe ngendlela engahambisani nezikhundla zawo, noma azibeke
        kunoma yisiphi isimo esingadala ukuthi abonakale enobunzima
        bokwehlukanisa phakathi kwezintshisekelo zawo zomsebenzi
        nezintshisekelo zawo zangasese;

    c.  asebenzise isikhundla sawo noma yiluphi ulwazi aluphathisiwe,
        ukuzinothisa noma ukwenzela omunye umuntu inzuzo
        ngendlela engafanele.

#### **Ukudluliswa kwemisebenzi**

46. UNdunankulu angadlulisela elungwini loMkhandlu weziPhathimandla
    ngokusebenzisa isimemezelo –

    a.  ukusetshenziswa kwanoma yimuphi umthetho onikezwe elinye ilungu;
        noma

    b.  yinoma yimaphi amandla noma umsebenzi onikezwe elinye
        ilungu ngokomthetho.

#### **Ukunikezwa kwemisebenzi okwesikhashana**

46. UNdunankulu wesifundazwe anganikeza ilungu loMkhandlu
    weziPhathimandla noma yimaphi amandla noma umsebenzi welinye ilungu
    elingekho noma elingakwazi ukusebenzisa lawo mandla noma ukwenza
    lowo msebenzi.

#### **Ukungenelela kwesifundazwe kuhulumeni wendawo**

46. \(1) Uma umasipala ungakwazi noma ungafezi izibopho zawo zokuphatha
    ngokoMthethosisekelo noma ngokoMthetho, uMkhandlu weziPhathimandla
    othintekayo ungalungena udaba ngokuthatha izinyathelo ezifanele
    ukuqinisekisa ukufezwa kwezibophezelo, kumbandakanya –

    a.  ukukhipha umyalelo oya kuMkhandlu kaMasipala esichaza ibanga

lokwehluleka ukufeza izibopho zawo futhi sisho izinyathelo okufanele
zithathwe ukuze kuhlangatshezwe izibopho zawo.

a.  ukuqhuba umsebenzi wezibopho ezithile kulowo masipala ngendlela
    efanele ukuze –

    i.  kugcinwe amazinga abalulekile kazwelonke noma kuhlangatshezwane
        namazinga amisiwe okungafanele ehliswe okwethulwa kwezidingo;

    ii. kunqandwe lowo Mkhandlu kaMasipala ukuze ungathathi izinyathelo

> ezingafanele ezikhinyabeza izintshisekelo zomunye umasipala noma
> zesifundazwe sonke; noma

i.  kugcinwe ubumbano lomnotho; noma

<!-- -->

a.  kuhlakazwe uMkhandlu kaMasipala bese kubekwa umlawuli kuze kube
    sekumenyezelwe ukuthi sekukhethwe uMkhandlu kaMasipala okhethwe
    kabusha, uma izimo ezithile zihambisana nalesi sinyathelo.

<!-- -->

(2) Uma umkhandlu weziphathimandla ungenelela odabeni lukamasipala
    ngokwesigatshana soku (1)(b) –

    a.  kufanele ufake isaziso esibhaliwe sokungenelela udaba -

        i.  elungwini leKhabhinethi elibhekene nezindaba zohulumeni
            basekhaya; kanye

        ii. nakusishayamthetho esifanele kanye nakuMkhandlu kaZwelonke
            weziFundazwe, kungakapheli izinsuku ezi 14 ngemuva kokuqala
            ukungenelelwa kodaba;

    b.  ukungenelelwa kodaba kufanele kuphele uma –

        i.  ilungu leKhabhinethi elibhekene nezindaba zohulumeni
            basekhaya likugxeka ukungenelela udaba kungakapheli izinsuku
            ezingama 28 ngemuva kokuqala kokungenelelwa kodaba noma uma
            ekupheleni kwaleso sikhathi lingakakuvumeli ukungenelelwa
            kodaba; noma

        ii. uMkhandlu ukugxeka ukungenelela udaba kungakapheli izinsuku
            eziyi 180 ngemuva kokuqala kokungenelelwa kodaba noma uma
            ekupheleni kwaleso sikhathi ungakakuvumeli ukungenelelwa
            kodaba; futhi

    c.  uMkhandlu kufanele, ngenkathi ukungenelelwa kodaba kusaqhubeka,
        ubukeze ukungenelela lokho njalo futhi ungenza noma yiziphi
        iziphakamiso ezifanele kusishayamthetho sesifundazwe.

(3) Uma uMkhandlu kaMasipala uhlakazwa ngokwesigatshana sesi (1)(c)-

    a.  iziphathimandla zesifundazwe kufanele masishane zilethe isaziso
        esibhaliwe sokuwuchitha –

        i.  elungwini leKhabhinethi elibhekene nezindaba zohulumeni
            besakhaya; kanye

        ii. nakusishayamthetho sesifundazwe esifanele kanye nakuMkhandlu
            kaZwelonke weziFundazwe; futhi

    b.  ukuhlakazwa kuqala ukusebenza ezinsukwini eziyi 14 ukusuka
        osukwini lokuthola isaziso nguMkhandlu ngaphandle kwalapho
        sibekelwe eceleni yilelo

> lungu leKhabhinethi noma nguMkhandlu ngaphambi kokuphela kwalezo
> zinsuku eziyi 14.

(2) Uma umasipala ungakwazi noma ungazifezi izibopho
    ngokoMthethosisekelo noma ngokomthetho zokugunyaza isabelozimali
    noma ezinye ezinye izinyathelo zokungenisa imali ezidingekayo ukuze
    kuphunyeleliswe ukusetshenziswa kwesabelozimali, iziphathimandla
    zesifundazwe eziqondene kufanele zingenelele odabeni ngokuthatha
    noma yiziphi izinyathelo ezifanele ukuqinisekisa ukuthi

> isabelozimali noma lezo zinyathelo zokungenisa imali ziyavunywa,
> kumbandakanya nokuchithwa koMkhandlu kaMasipala futhi –

a.  baqoke umlawuli kuze kube sekumenyezelwe ukuthi sekukhethwe
    uMkhandlu

> kaMasipala okhethwe kabusha; futhi

a.  bavume isabelozimali sesikhashana noma izinyathelo zokungenisa imali
    ukubonelela ukusebenza okuqhutshekiswayo kukamasipala.

<!-- -->

(2) Uma umasipala, ngenxa yenkinga ezindabeni zakhe zezezimali, ephula
    noma elokhu eqhubeka nokwephula izibopho zakhe zokuhlinzekela
    ngezidingo eziyisisekelo noma ukuhlangabeza izibopho zakhe
    zezezimali, noma uvuma ukuthi awukwazi ukuhlangabeza izibopho zawo
    noma izibopho zezezimali, iziphathimandla zesifundazwe eziqondene
    kufanele –

    a.  zibeke uhlelo lokusindisa oluqondiswe ekuqiniseni ikhono
        likamasipala

> lokuhlangabezana nezibopho zakhe zokuhlinzekela ngezidingo
> eziyisisekelo noma izibopho zezezimali, okufanele –

i.  zilungiswe ngokulandela umthetho kazwelonke; futhi

ii. ezibophezela umasipala ekusebenziseni igunya lawo lomthetho
    neleziphathimandla, kodwa ngendlela efanele ukuxazulula inkinga
    ezindabeni zawo zezezimali; futhi

<!-- -->

a.  zihlakaze uMkhandlu kaMasipala, uma umasipala ungakwazi noma
    ungazivumi izinyathelo zomthetho, kumbandakanywa isabelozimali
    nanoma yiziphi izinyathelo zokungenisa imali, ezidingekayo ukuze
    kuqaliswe uhlelo lokusindisa, futhi –

    i.  uqoke umlawuli kuze kube sekumenyezelwa ukuthi sekukhethwe
        uMkhandlu kaMasipala okhethwe kabusha; futhi

    ii. uvumele isabelozimali sesikhashana nanoma yiziphi izinyathelo
        zokungenisa imali zesikhashana ukuze kuqaliswe uhlelo
        lokusindisa

> ukuhlinzekelela ukusebenza okuqhubekayo kukamasipala; noma

a.  uma uMkhandlu kaMasipala ungachithwa ngokwendima (b), ziqale
    umsebenzi wokusetshenziswa kohlelo lokuwuhlenga ngendlela lapho
    umasipala ungeke akwazi noma angeke akwazi ngenye indlela
    ukusebenzisa uhlelo lokuwuhlenga.

<!-- -->

(2) Uma iziphathimandla zesifundazwe zingenelela kumasipala
    ngokwesigatshana sesi

> \(4) noma sesi (5), kufanele zifake isaziso esibhaliwe sokungenelela
> udaba –

(a) elungwini leKhabhinethi elibhekene nezindaba zohulumeni basekhaya;
    kanye

(b) nakusishayamthetho sesifundazwe esifanele kanye nakuMkhandlu
    kaZwelonke weziFundazwe, kungakapheli izinsuku eziyisikhombisa
    ngemuva kokuqala kokungenelela odabeni.

<!-- -->

(2) Uma iziphathimandla zesifundazwe zingakwazi noma zingakwenzi noma
    zingawasebenzisi ngokwenele amandla noma zenza imisebenzi
    okubhekiswe kuyo ezigatshaneni sesi (4) noma sesi (5),
    iziphathimandla zikazwelonke kufanele zilungenelele udaba
    ngokwesigatshana sesi (4) noma sesi (5) esikhundleni
    seziphathimandla zesifundazwe eziqondene.

(3) Umthetho kazwelonke unganquma indlela okuzosetshenziswa ngayo lesi
    sigaba, kumbandakanya nezinqubo ezisungulwe yilesi sigaba.

> \[Isigaba se 139 indawo yaso ithathwe yisigaba sesi 4 soMthetho
> weShumi naNye oChibiyela uMthethosisekelo wezi 2003.\]

#### **Izinqumo zeziPhathimandla**

46. \(1) Isinqumo sikaNdunankulu kufanele sibhalwe phansi uma –

    a.  sithathwe ngokomthetho; noma

    b.  sinemiphumela yasemthethweni.

<!-- -->

(2) Isinqumo esibhalwe nguNdunankulu kufanele siphinde sisayinwe
    ngelinye ilungu loMkhandlu weziPhathimandla uma ngabe leso sinqumo
    sithinta umsebenzi onikezwe lelo lungu.

(3) Izimemezelo, imithetho kanye namanye amathuluzi emithetho emncane
    yesifundazwe kufanele umphakathi ukwazi ukufinyelela kuyona.

(4) Umthetho wesifundazwe ungacacisa indlela, kanye nebanga amathuluzi
    emithetho eshiwo kusigatshana sesi (3) okufanele -

    a.  yethulwe ngayo phambi kwesishayamthetho sesifundazwe; futhi

    b.  yamukelwe yisishayamthetho sesifundazwe.

#### **Iziphakamiso zokungethembeki**

46. \(1) Uma isishayamthetho sesifundazwe, ngevoti elesekwe yiningi lamalungu
    aso, semukela isiphakamiso sokuthi uMkhandlu weziPhathimandla
    zesifundazwe ngaphandle kukaNdunankulu, awusathembekile
    kusishayamthetho, uNdunankulu kufanele awakhe kabusha uMkhandlu.

> \(2) Uma isishayamthetho sesifundazwe, ngevoti elesekwe yiningi lamalungu
> aso, semukela isiphakamiso sokuthi uNdunankulu akasethembekile kusona,
>
> uNdunankulu namanye amalungu oMkhandlu weziPhathimandla kufanele
> bashiye izikhundla.

##### Imithethosisekelo Yezifundazwe

> **Ukwamukelwa kwemithethosisekelo yezifundazwe**

46. Isishayamthetho sesifundazwe singemukela umthethosisekelo
    wesifundazwe noma, lapho kungenzeka khona, sichibiyele
    umthethosisekelo waso, uma okungenani ababili kwabathathu bamalungu
    aso bevote beseka uMthethosivivinywa.

#### **Okuqukethwe yimithethosisekelo yezifundazwe**

46. \(1) Umthethosisekelo wesifundazwe, noma isichibiyelo somthethosisekelo,
    akufanele kungahambisani nalo Mthethosisekelo, kodwa kungahlinzekela –

    a.  izinhlaka zesifundazwe zokushaya imithetho nezokuphatha
        nezinqubo

ezehlukile kulezo ezihlinzekelwe kulesi Sahluko; noma

a.  ubukhosi bendabuko, iqhaza labo, amagunya kanye nesimo sesikhundla
    senkosi yendabuko, lapho kusebenza khona.

<!-- -->

(2) Imibandela efakwe kumthethosisekelo wesifundazwe noma izichibiyelo
    zomthethosisekelo ngokwendima (a) noma (b) yesigatshana soku-(1) –

    a.  kufanele ihambisane nesigaba soku 1 kanye neSahluko sesi 3;
        futhi

    b.  ayinakunikeza isifundazwe amandla noma imisebenzi ewela –

        i.  ngaphandle kwezinga lamandla esifundazwe ngokweSheduli yesi
            4 noma eyesi 5; noma

        ii. ngaphandle kwamandla nemisebenzi enikezwe isifundazwe
            ngezinye izigaba zoMthethosisekelo.

#### **Ukuqinisekiswa kwemithethosisekelo wezifundazwe**

46. \(1) Uma isishayamthetho sesifundazwe sesamukele noma sichibiyela
    umthethosisekelo, uSomlomo wesishayamthetho kufanele ahambise umbhalo
    woMthethosisekelo noma wezichibiyelo zoMthethosisekelo eNkantolo
    yoMthethosisekelo ukuze uqinisekiswe.

<!-- -->

(2) Akukho mbhalo womthethosisekelo wesifundazwe noma izichibiyelo
    zomthethosisekelo okuba ngumthetho ngaphambi kokuba iNkantolo
    yoMthethosisekelo iqinisekise –

    a.  ukuthi umbhalo wamukelwe ngokulandela isigaba se 142; kanye

    b.  nokuthi wonke umbhalo uhambisana nesigaba se 143.

#### **Ukusayinwa, ukushicilelwa nokugcinwa ngokuphepha kwemithethosisekelo yezifundazwe**

46. \(1) UNdunankulu wesifundazwe kufanele avume futhi asayine umbhalo
    womthethosisekelo wesifundazwe noma ukuchibiyelwa komthethosisekelo
    oqinisekiswe yiNkantolo yoMthethosisekelo.

<!-- -->

(2) Umbhalo ovunyiwe wasayinwa nguNdunankulu kufanele ushicilelwe
    kuSomqulu kaHulumeni kazwelonke futhi uqala ukusebenza ngenkathi
    ushicilelwa

> noma ngosuku lwakamuva olunqunywe ngokwalowo mthethosisekelo noma
> ukuchibiyelwa kwawo.

(2) Umbhalo osayiniwe womthethosisekelo wesifundazwe noma wokuchibiyela
    umthethosisekelo ungubufakazi obuphelele bemibandela yawo futhi,
    emuva kokushicilelwa, kufanele unikezwe iNkantolo yoMthethosisekelo
    ukuba iwugcine ngokuphepha.

##### Ukungqubuzana koMthetho

> **Ukungqubuzana phakathi komthetho kazwelonke nomthetho wesifundazwe**

46. \(1) Lesi sigaba sisebenza lapho kunokungqubuzana phakathi komthetho
    kazwelonke nowesifundazwe okungena emsebenzini owenziwayo osohlwini
    lweSheduli yesi 4.

<!-- -->

(2) Umthetho kazwelonke osebenza ngendlela efanayo ezweni lonke ubusa
    ngaphezulu komthetho wesifundazwe uma noma yimiphi yemibandela
    elandelayo ihlangatsheziwe:

    a.  Umthetho kazwelonke uphathelene nodaba olungakwazi ukulawulwa

ngomthetho owenziwe umthetho yizifundazwe ngazinye .

a.  Umthetho kazwelonke ubheke udaba lokuthi, ukuze ludingidwe
    ngempumelelo, kufanele izinto zenziwe ngendlela efanayo ezweni
    lonke, futhi umthetho kazwelonke uhlinzekela ngendlela efanayo
    ngokuthi umise –

    i.  izinkambiso namazinga;

    ii. izinhlaka; noma

    iii. imigomo kazwelonke.

b.  Umthetho kazwelonke udingelwa –

    i.  ukugcinwa kokuphepha kwezwe;

    ii. ukugcinwa kobumbano lwezomnotho;

    iii. ukuvikelwa kwezimakethe ezihlanganyelwe mayelana nokunyakaza
        kwempahla, izinsizo zomphakathi, izimali kanye namandla
        okusebenza;

    iv. ukukhuthaza izenzo zomnotho nangale kwemingcele yezifundazwe;

    v.  ukukhuthaza amathuba alinganayo kanye nokufinyeleleka okufanayo
        kuzinzizo zikahulumeni; noma

    vi. ukuvikeleka kwedawo okuphilwa kuyo.

<!-- -->

(2) Umthetho kazwelonke ubusa ngaphezulu komthetho wesifundazwe uma
    umthetho kazwelonke uqondiswe ekunqandeni izenzo ezingafanele
    zesifundazwe –

    a.  ezingakhinyabeza umnotho, impilo noma izidingo zokuphepha
        zesinye

isifundazwe noma zezwe lonke; noma

a.  ezivimbezela ukwenziwa kwemigomo kazwelonke yomnotho.

<!-- -->

(2) Lapho kukhona ukushayisana mayelana nokuthi ngabe umthetho
    kazwelonke uyadingeka yini ngokwenhloso ebekwe
    kusigatshana sesi-(2)(c) futhi nalokho

> kushayisana kuvela ngaphambi kwenkantolo ukuze kuxazululwe, inkantolo
> kufanele ibheke ngokufanele ukugunyazwa noma ukunqatshwa komthetho
> nguMkhandlu kaZwelonke weziFundazwe.

(2) Umthetho wesifundazwe ubusa umthetho kazwelonke uma isigatshana
    sesi (2) noma sesi (3) singasebenzi.

(3) Umthetho oshaywe ngokoMthetho wePhalamende noma uMthetho
    wesifundazwe ungabusa kuphela uma lowo mthetho wamukelwe nguMkhandlu
    kaZwelonke weziFundazwe.

(4) Uma uMkhandlu kaZwelonke weziFundazwe ungafinyeleli ekuthatheni
    isinqumo kungakapheli izinsuku ezingama 30 zokuhlangana kwawo
    kokuqala ngemuva kokuba umthetho wedluliselwe kuwona, lowo mthetho
    kufanele uthathwe ngokuthi ngazo zonke izinhloso
    wamukelwe uMkhandlu.

(5) Uma uMkhandlu kaZwelonke weziFundazwe ungawemukeli umthetho
    odluliselwe kuwona ngokwesigatshana sesi (6), kufanele, kungakapheli
    izinsuku ezingama 30 ngemuva kwesinqumo sawo, unikeze ngezizathu
    zokuthi kungani ungawemukeli lowo mthetho kuleso
    siphathimandla esiwudlulisile.

#### **Okunye ukungqubuzana**

46. \(1) Uma kunokungqubuzana phakathi komthetho kazwelonke nemibandela
    yomthethosisekelo wesifundazwe mayelana –

    a.  nodaba oluthinta lo Mthethosisekelo ngqo oludinga noma
        oluhlongoza

> ukushaywa komthetho kazwelonke, umthetho kazwelonke uyabusa ngaphezu
> kwalowo mbandela womthethosisekelo wesifundazwe esithintekile;

a.  nokungenelela komthetho kazwelonke ngokwesigaba sama 44(2), umthetho
    kazwelonke ubusa ngaphezu kombandela womthethosisekelo wesifundazwe;
    noma

b.  nodaba oluphakathi kwemisebenzi esohlwini olukuSheduli yesi 4,
    isigaba se 146 sisebenza sengathi umbandela othintekile
    womthethosisekelo

> wesifundazwe ungumthetho wesifundazwe okubhekiswe kuwo kuleso sigaba.
>
> \(2) Umthetho kazwelonke okubhekiswe kuwo esigabeni sama 44(2) ubusa
> ngaphezu komthetho wesifundazwe mayelana nezindaba eziphakathi
> kwemisebenzi esohlwini olukuSheduli yesi 5.

#### **Ukungqubuzana okungaxazululeki**

46. Uma ingxabano emayelana nokushayisana ingakwazi ukuxazululwa
    yinkantolo, umthetho kazwelonke ubusa ngaphezulu komthetho
    wesifundazwe noma komthethosisekelo wesifundazwe.

#### **Isimo somthetho ongasebenzi ngaphezu komunye**

46. Isinqumo senkantolo sokuthi umthetho ubusa ngaphezulu komunye
    umthetho asiwuqedi lowo mthetho omunye, kodwa lowo mthetho omunye
    awube usasebenza ngesikhathi kusenokungqubuzana.

#### **Ukuhunyushwa kokungqubuzana**

46. Uma kudingidwa ukungqubuzana okubonakala kukhona phakathi komthethto
    kazwelonke nowesifundazwe, noma phakathi komthetho kazwelonke
    nomthethosisekelo wesifundazwe, zonke izinkantolo kufanele ziqoke
    noma okuphi ukuhunyushwa komthetho okufanele noma komthethosisekelo
    okuvimbela ukungqubuzana, ngaphezu kokunye ukuhunyushwa
    okubangela ungquzulwano.

ISAHLUKO 7
----------

### UHULUMENI WENDAWO

#### **Ukuma komasipala**

46. \(1) Umkhakha kahulumeni wendawo wakhiwe ngomasipala, okufanele bamiswe
    kuyo yonke indawo yaseRiphabhuliki.

<!-- -->

(2) Igunya lokuphatha nelokushaya imithetho likamasipala libekwe
    kuMkhandlu kaMasipala.

(3) Umasipala unelungelo lokubusa, ngendlela ozibekele yona izindaba
    zikahulumeni wasekhaya emphakathini wawo, ngendlela ehambisana
    nomthetho kazwelonke nowesifundazwe njengoba
    kubekiwe kuMthethosisekelo.

(4) Uhulumeni kazwelonke noma wesifundazwe akufanele abeke ebucayini
    noma akhinyabeze ikhono noma ilungelo likamasipala lokusebenzisa
    amandla akhe noma lokwenza imisebenzi yakhe.

#### **Izinjongo zikahulumeni wendawo**

46. \(1) Izinjongo zikahulumeni wasekhaya –

    a.  ukuhlinzekela uhulumeni obusa ngenqubo yentando yeningi
        nophendulayo emiphakathini yendawo;

    b.  ukuqinisekisa ukuhlinzekelwa kwezidingo emiphakathini ngendlela
        enenqubekela phambili;

    c.  ukugqugquzelela ukuthuthukiswa kwenhlalakahle nezomnotho;

    d.  ukugqugquzelela indawo okuphilwa kuyo ephephile nephilile; kanye

    e.  nokukhuthaza ukubamba iqhaza kwemiphakathi kanye nezinhlangano
        zomphakathi ezindabeni zikahulumeni wasekhaya.

> \(2) Umasipala kufanele azame, ngokusebenzisa amandla emali nawokuphatha
> ukufeza izinjongo ezibekwe esigatsheni soku (1).

#### **Izibopho zomasipala zokuthuthukisa indawo**

46. Umasipala kufanele –

    a.  akhe futhi aphathe iminyango yakhe eyahlukene, uhlelo lokwabiwa
        kwezimali nokuhlelwa kwenqubo ebeka phambili izidingo
        zomphakathi eziyisisekelo,

kanye nokugqugquzelela ukuthuthukiswa kwenhlalakahle nomnotho
emphakathini; futhi

a.  abambe iqhaza ezinhlelweni zentuthuko kazwelonke neyezifundazwe.

#### **Ukubusa ngokubambisana komasipala**

46. \(1) Uhulumeni kazwelonke kanye nohulumeni bezifundazwe, ngokusebenzisa
    umthetho nezinye izinyathelo, kufanele beseke futhi baqinise amandla
    omasipala okuphatha izindaba zabo, ukusebenzisa amandla abo
    nokwenza imisebenzi.

> \(2) Umthetho kazwelonke ohlongozwayo noma wesifundazwe onomthelela
> esimweni, ezikhungweni, emandleni nasemsebenzini yohulumeni basekhaya
> kufanele ushicilelwe ukuze umphakathi uphawule ngaphambi kokuthi
> wethulwe ePhalamende noma kusishayamthetho sesifundazwe, ngendlela
> evumela uhulumeni wasekhaya ohlelekile, omasipala nabanye abantu
> abanentshisekelo, ithuba lokwethula iziphakamiso mayelana nomthetho
> ohlongozwayo.

#### **Ukumiswa komasipala**

46. \(1) Kunalezi zinhlobo ezilandelayo zomasipala -

    a.  Uhlobo A: Umasipala onegunya lokuphatha nelomthetho eliphelele
        njengomasipala endaweni yakhe.

    b.  Uhlobo B: Umasipala owabelana amandla okuphatha negunya
        lomthetho endaweni yawo nomasipala oluhlobo C owela ngaphansi
        kwendawo yawo.

    c.  Uhlobo C: Umasipala onegunya lokuphatha nelomthetho endaweni
        efaka omasipala abangaphezu koyedwa.

<!-- -->

(2) Umthetho kazwelonke kufanele uchaze izinhlobo ezahlukene
    zikamasipala abangamiswa ngaphakathi kohlobo ngalunye lukamasipala.

(3) Umthetho kazwelonke kufanele –

    a.  umise indlela ezolandelwa ukunquma uma indawo kufanele ibe
        nomasipala oyedwa oluhlobo A noma uma kufanele ibe nomasipala
        abayizinhlobo zombili u B no C;

    b.  umise indlela nenqubo ezolandelwa yokunqunywa kwemingcele
        yomasipala yisiphathimandla esizimele; kanye

    c.  ngokwesigaba sama 229, ahlinzekele ukwehlukaniswa kwamandla
        nemisebenzi okufanele phakathi komasipala lapho indawo
        inomasipala

> abazinhlobo zombili u B no C. Ukwahlukaniswa kwamandla nemisebenzi
> phakathi kohlobo u B lukamasipala kanye nohlobo u C lukamasipala
> kungehluka ekwahlukanisweni kwamandla nemisebenzi omunye umasipala
> oluhlobo B nolukamasipala oluhlobo C.

(2) Umthetho okubhekiswe kuwo isigatshana sesi (3) kufanele uqikelele
    isidingo sokuhlinzekela ngezinsiza zikamasipala ngendlela elinganayo
    nekwazi ukuzimela.

(3) Umthetho wesifundazwe kufanele unqume ukuthi yiziphi izinhlobo
    ezahlukene zikamasipala okufanele zimiswe esifundazweni.

(4) Uhulumeni wesifundazwe ngamunye kufanele amise omasipala
    esifundazweni sakhe ngendlela ehambisana nomthetho omiswe
    ngokwezigatshana sesi (2) nesesi (3), futhi ngokwezinyathelo
    zomthetho noma ezinye, kufanele –

    a.  ahlinzekele ukubhekwa nokusekelwa kukahulumeni wasekhaya

> esifundazweni; futhi

a.  agqugquzele ukuthuthukiswa kwamandla kahulumeni wasekhaya okuvumela
    omasipala ukuba bakwazi ukwenza imisebenzi yabo futhi baziphathele
    nezindaba zabo.

> (6A) ........
>
> \[Isigatshana sesi (6A) sifakwe isigaba soku 1 soMthetho wesiThathu
> oChibiyela uMthethosisekelo wezi 2003 futhi sacishwa isigaba sesi 2
> soMthetho weShumi Nambili oChibiyela uMthethosisekelo wezi 2005.\]

(2) Uhulumeni kazwelonke, ngokwesigaba sama 44, kanye nohulumeni
    bezifundazwe banegunya lomthetho nelokuphatha ukubheka ukwenziwa
    ngempumelelo komsebenzi ngomasipala mayelana nezindaba ezisohlwini
    olukuSheduli yesi 4 neyesi 5, ngokukulawula ngokusemthethweni
    ukusetshenziswa ngomasipala igunya labo lokuphatha okushiwo
    esigatsheni se 156(1).

#### **Amandla nemisebenzi yomasipala**

46. \(1) Umasipala unegunya lokuphatha kulokhu okulandelayo, futhi unelungelo
    lokwengamela –

    a.  izindaba zikahulumeni wasekhaya ezisohlwini oluseNgxenyeni B
        yeSheduli

> yesi 4 kanye neNgxenye B yeSheduli yesi 5; kanye

a.  nanoma yiluphi olunye udaba alwabelwe ngumthetho kazwelonke
    noma wesifundazwe.

<!-- -->

(2) Umasipala angashaya futhi engamele imithetho yamadolobha ngenhloso
    yokuphatha ngempumelelelo izinto anelungelo lokuziphatha.

(3) Ngokulandela isigaba se 151(4), umthetho wamadolobha ongqubuzana
    nomthetho kazwelonke noma wesifundazwe awukwazi ukusebenza. Uma
    kunokungqubuzana phakathi komthetho wamadolobha nomthetho kazwelonke
    noma wesifundazwe ongasebenzi ngenxa yokungqubuzana okushiwo
    esigabeni se 149, umthetho wamadolobha kufanele uthathwe
    njengosebenzayo ngaso sonke isikhathi uma lowo mthetho ungasebenzi.

(4) Uhulumeni kazwelonke nohulumeni wesifundazwe kufanele babele
    umasipala, ngokwesivumelwano futhi nganoma yiziphi izimo, igunya
    lokwengamela udaba olubekwe ohlwini lweNgxenye A yeSheduli yesi 4
    noma eNgxenyeni A yeSheduli yesi 5 oluphathelene nohulumeni
    wasekhaya, uma –

    a.  lolo daba lungenganyelwa kahle kakhulu endaweni; futhi

    b.  uma umasipala enamandla okulwengamela lolo daba.

(5) Umasipala unelungelo lokusebenzisa noma yimaphi amandla mayelana
    nodaba olubalulekile, noma oluhambisana nokwenziwa ngempumelelo
    komsebenzi yawo.

#### **Ukwakheka nokukhethwa kweMikhandlu kaMasipala**

46. \(1) UMkhandlu kaMakasipala wakhiwe –

    a.  ngamalungu akhethwe ngokulandela izigatshana sesi (2) nesesi
        (3); noma

    b.  uma kuhlinzekelwe ngumthetho kazwelonke –

        i.  amalungu aqokwe ngeminye iMikhandlu Kamasipala ukuba amele
            leyo Mikhandlu eminye; noma

        ii. kokubili amalungu akhethwe ngendlela ehambisana nendima (a)
            kanye namalungu aqokwe ngokulandela indima engaphansana
            u (i) yale ndima.

> \[Isigatshana soku (1) indawo yaso ithathwe yisigaba soku 1(a)
> soMthetho Wesishiyagalombili Wokuchibiyela uMthethosisekelo we 2002
> kanye nayisigaba sesi 3 soMthetho Weshumi Nanhlanu Wokuchibiyela
> uMthethosisekelo we 2008.\]

(2) Ukukhethwa kwamalungu oMkhandlu kaMasipala njengoba kulindelwe
    esigatshaneni soku (1)(a), kufanele kulandele umthetho kazwelonke
    okufanele ubeke uhlelo –

    a.  lokumelwa ngokwenani lamavoti atholiwe olwesekelwe engxenyeni
        yalowo

> masipala yohlu lukazwelonke lwabavoti, noluhlinzekela ukukhethwa
> kwamalungu avela ohlwini lwabaphakanyiswe yiqembu ababekwe
> ngokulandelana kuya ngokuthanda kweqembu; noma

a.  lokumelwa ngokwenani lamavoti njengoba kuchazwe kusigaba (a)
    luhlanganiswe nohlelo lokumelwa ngamawadi olwesekelwe kuleyo ngxenye
    kamasipala yohlu lukazwelonke lwabavoti.

<!-- -->

(2) Uhlelo lokuvota ngokwesigatshana sesi (2) kufanele luphethe,
    jiekelel, nokumelwa ngokobungako benani lamavoti atholiwe.

> \[Isigatshana sesi (3) indawo yaso ithathwe yisigaba soku 1(b)
> soMthetho weshumi Nesishiyagalombili Wokuchibiyela uMthethosisekelo we
> 2002.\]

(2) \(a) Uma uhlelo lokhetho lumbandakanya ukumelwa ngokwezifunda zedolobha,
    kufanele ukuklaywa kwamawadi kwenziwe yiziphathimandla ezizimele
    eziqokwe ngokuthi kulandelwe, futhi zisebenze, ngokwezinqubo
    ezilandelwayo kanye nezindlela ebekwe ngumthetho kazwelonke.

> \(b) .......
>
> \[Indima (b) isuswe yisigaba soku 1(b) soMthetho Weshumi
> Nesishiyagalombili Sokuchibiyela uMthethosisekelo we 2005\]
>
> \[Isigatshana sesi (4) indawo yaso ithathwe yisigatshana sesi 2
> soMthetho Wesithathu Wokuchibiyela uMthethosisekelo we 1998.\]

(2) Umuntu angavota kumasipala kuphela uma ebhaliswe engxenyeni yalowo
    masipala yohlu lukazwelonke lwabavoti.

(3) Umthetho Kazwelonke oshiwo kusigatshana soku (1)(b) kufanele umise
    usungule uhlelo oluvumela amaqembu kanye nezifiso ezivezwe ngaphansi
    koMkhandlu Kamasipala oqokayo, ukuba umelwe ngendlela efanele
    eMkhandlwini Kamasipala oqokelwayo.

#### **Ubulungu boMkhandlu kaMasipala**

46. \(1) Zonke izakhamuzi ezinelungelo lokuvotela uMkhandlu kaMasipala
    zingaba amalungu alowo Mkhandlu, ngaphandle –

    a.  kwanoma ngubani oqokelwe esikhundleni, noma osebenzela
        umasipala, futhi

> ekuholelwa ukuqokwa noma ukusebenza kwakhe, futhi engazange akhululwe
> kulokhu kungavunyelwa ngokomthetho kazwelonke;

a.  kwanoma ngubani oqokelwe esikhundleni ngumbuso, noma osebenzela
    umbuso, komunye umkhakha, futhi ekuholelwa ukuqokwa noma ukusebenza
    kwakhe, futhi ongavunyelwe ukuba yilungu loMkhandlu kaMasipala
    ngokomthetho kazwelonke;

b.  kwanoma ngubani ongavunyelwe ukuvotela IsiGungu sikaZwelonke noma
    ongavunyelwe ngokwesigaba sama 47(1)(c)(d) noma (e) ukuba yilungu
    lesiGungu;

c.  kwelungu lesiGungu kaZwelonke, isithunywa soMkhandlu kaZwelonke
    weziFundazwe noma ilungu lesishayamthetho sesifundazwe; kodwa lokhu
    kungavunyelwa akusebenzi elungwini loMkhandlu kaMasipala elimele
    uhulumeni wasekhaya eMkhandlwini Kazwelonke; noma

d.  kwelungu lomunye uMkhandlu Kamasipala, kodwa lokhu kungavunyelwa
    akusebenzi elungwini loMkhandlu Kamasipala elimele lowo Mkhandlu
    komunye uMkhandlu Kamasipala wohlobo olwehlukile.

<!-- -->

(2) Umuntu ongavunyelwe ukuba yilungu loMkhandlu Kamasipala
    ngokwesigatshana soku (1)(a),(b),(d), noma (e) angamela ukhetho
    loMkhandlu, kuye nganoma iyiphi imikhawulo nezimiso ezimiswe
    ngumthetho kazwelonke.

(3) Izikhala zomsebenzi kuMkhandlu Kamasipala mazigcwaliswe ngokwemigomo
    yomthetho kazwelonke.

> \[Isigatshana sesi 3 singezwe yisigaba sesi 4 soMthetho Weshumi
> Nanhlanu Wokuchibiyela uMthetho- sisekelo we 2008.\]

#### **Isikhathi soMkhandlu kaMasipala**

46. \(1) Isikhathi soMkhandlu Kamasipala asinakuba ngaphezulu kweminyaka
    emihlanu, ngonjengoba kunqunywe ngumthetho kazwelonke.

<!-- -->

(2) Uma uMkhandlu Kamasipala uhlakazwa ngokomthetho kazwelonke, noma
    lapho kuphela isikhathi sawo, kufanele kwenziwe ukhetho zingakapheli
    izinsuku

> ezingama 90 kusukela ngosuku uMkhandlu owahlakazwa ngalo noma
> okwaphela isikhathi sawo.

(2) UMkhandlu Kamasipala, ngaphandle koMkhandlu ohlakazwe kulandela
    ukungeneelela ngokwesigaba se 139, uhlala ukulungele ukusebenza
    kusukela ngesikhathi uhlakazwa noma kuphela isikhathi sawo, kuze
    kube sekumenyezelwe ukukhethwa koMkhandlu osanda kukhethwa.

> \[Isigaba se 159 indawo yaso ithathwe yisigaba soku 1 soMthetho
> Wesibili Wokuchibiyela uMthetho- sisekelo we 1998.\]

#### **Izinqubo ezilandelwayo zangaphakathi**

46. \(1) UMkhandlu kaMasipala –

    a.  uthatha izinqumo eziphathelene nokusetshenziswa kwamandla kanye
        nokwenziwa kwayo yonke imisebenzi kamasipala;

    b.  kufanele ukhethe usihlalo wawo;

    c.  ungakhetha ikomiti eliphethe kanye namanye amakomiti,
        ngokomthetho kazwelonke; futhi

    d.  ungaqasha abasebenzi abadingekayo ukuze kwenziwe umsebenzi
        wawo ngempumelelo.

<!-- -->

(2) Imisebenzi elandelayo ayinakugunyazwa nguMkhandlu Kamasipala:

    a.  ukushaywa kwemithetho kamasipala;

    b.  ukuvunywa kwezabelozimali;

    c.  ukubekwa kwezintela ezikhokhela imisebenzi eyenziwe kanye
        nezinye zolunye uhlobo, izintela ezikhokhelwa okuthile kanye
        nezimali ezikhokhelwa izimpahla ezithile; kanye

    d.  nokufaka isicelo semali ebolekwayo.

(3) \(a) Iningi lamalungu oMkhandlu kamasipala kufanele libe khona ngaphambi
    kokuthathwa kwevoti nganoma yiluphi udaba.

<!-- -->

(b) Yonke imibuzo ephathelene nezindaba eziphawulwe kusigatshana
    sesi (2)

> inqunywa ngesinqumo esithathwe uMkhandlu Kamasipala ube wesekwe yivoti
> leningi lamalungu awo.

(b) Yonke eminye imibuzo engaphambili koMkhandlu Kamasipala kuthathwa
    izinqumo ngayo ngokweningi lamavoti afakiwe.

<!-- -->

(2) Akukho mthetho kamasipala ongavunywa uMkhandlu Kamasipala ngaphandle
    kokuthi -

    a.  wonke amalungu oMkhandlu aziswe kusenesikhathi esifanele; futhi

    b.  umthetho kamasipala ohlongozwayo ushicilelwe ukuze umphakathi
        uphawule ngawo.

(3) Umthetho kazwelonke ungahlinzekela indlela yokunquma –

    a.  ubungako bomkhandlu Kamasipala;

    b.  ukuthi ngabe uMkhandlu Kamasipala ungaliqoka yini ikomiti
        eliphethe noma yiliphi elinye ikomiti; noma

    c.  ubukhulu bekomiti eliphethe nanoma yiliphi elinye ikomiti
        loMkhandlu Kamasipala;

(4) UMkhandlu Kamasipala ungashaya imithetho kamasipala ebeka
    imitheshwana kanye nemiyalo –

    a.  yamalungiselelo awo angaphakathi;

    b.  yemisebenzi yawo kanye nokwenziwayo; kanye

    c.  neyokumiswa, ukwakhiwa, izinqubo, amandla kanye nemisebenzi
        yamakomiti awo.

(5) UMkhandlu Kamasipala kufanele wenze umsebenzi wawo obala, futhi
    ungavala ukuhlangana kwawo, noma kwamakomiti awo, kuphela uma
    kufanelekile ukwenza lokho kube kubhekwa ubunjalo bodaba
    olusuke ludingidwa.

(6) Amalungu oMkhandlu Kamasipala anegunya lokubamba iqhaza kokuqhubeka
    kuwo kanye nasemakomitini awo ngendlela –

    a.  evumela amaqembu kanye nezintshisekelo ezikhonjiswa ngaphakathi

koMkhandlu ukuba kumelwe ngendlela efanele.

a.  ehambisana nentando yeningi; kanye

b.  engalawulwa ngumthetho kazwelonke.

#### **Amalungelomvumo**

46. Umthetho wesifundazwe phakathi kohlaka lomthetho kazwelonke
    ungahlinzekela amalungelomvume nokuvikeleka kweMikhandlu Kamasipala
    namalungu ayo.

#### **Ukushicilelwa kwemithetho kamasipala**

46. \(1) Umthetho wedolobha kamasipala ungaphoqelelwa kuphela ngemuva kokuthi
    ushicelelwe ephephandabeni likahulumeni laleso sifundazwe esifanele.

<!-- -->

(2) Iphephandaba likahulumeni lesifundazwe kufanele lishicilele umthetho
    wedolobha kamasipala lapho licelwa ngumasipala.

(3) Imithetho kamasipala wendawo kufanele ikwazi
    ukufinyelelwa ngumphakathi.

#### **Uhulumeni wasekhaya ohlelekile**

46. UMthetho wePhalamende oshaywe ngokuhambisana nenqubo elandelwayo
    esungulwe yisigaba sama 76 kufanele –

    a.  uhlinzekele ukuvunywa kwezinhlangano zikazwelonke nezesifundazwe

> ezimele omasipala;

a.  umise inqubo engavumela uhulumeni wendawo ukuba –

    i.  abonisane nohulumeni kazwelonke nowesifundazwe;

    ii. akhombe abazomela babambe iqhaza kuMkhandlu Wezifundazwe
        Kazwelonke; futhi

    iii. abambe iqhaza kunqubo ebekwe emthethweni kazwelonke
        ocatshangwayo esigabeni sama 221(1)(c)

> \[Isigaba se 163 indawo yaso ithathwe yisigaba sesi 4 soMthetho
> Wesikhombisa Wokuchibiyela uMthethosisekelo we 2001.\]

#### **Ezinye izindaba**

46. Noma yiluphi udala oluphathelene nohulumeni wasekhaya olungadingidwa
    kuMthethosisekelo lungabekwa ngumthetho kazwelonke noma ngumthetho
    wesifundazwe ngaphakathi kohlaka lomthetho kazwelonke.

ISAHLUKO 8
----------

### IZINKANtOLO NOKUPHAtHWA KWEZOBULUNGISWA

#### **Igunya lokuphatha umthetho**

46. \(1) Igunya lokuphathwa komthetho waseRiphabhuliki libekwe ezinkantolo.

<!-- -->

(2) Izinkantolo zizimele, futhi zisebenza ngokuholwa kuphela
    nguMthethosisekelo nomthetho, okufanele ziwusebenzise ngokungavuni
    hlangothi futhi ngaphandle kokwesaba, ukwenzelela noma ukukhetha.

(3) Akukho muntu noma ingxenye yombuso okufanele iphazamise
    ukusebenza kwezinkantolo.

(4) Izingxenye zombuso, kufanele zisize futhi zivikele izinkantolo ukuze
    ziqinisekise ukuzimela, ukungakhethi, isithunzi, ukufinyeleleka
    kanye nokusebenza ngendlela efanele kwezinkantolo, ngokusebenzisa
    umthetho nezinye izinyathelo.

(5) Umyalo noma isinqumo esikhishwe yinkantolo sibopha bonke abantu
    kanye nezingxenye zombuso ezithintekile.

(6) Ijaji Elikhulu liyinhloko yezobulungiswa futhi liqhuba umsebenzi
    wokusungula nokuqapha inkambiso namazinga okuqhuba imisebenzi
    yezobulungiswa ezinkantolo zonkana.

> \[Isigatshana sesi (6) singezwe ngesigaba soku 1 soMthetho weShumi
> nesikhombisa oChibiyela uMthethosisekelo wezi 2012.\]

#### **Uhlelo lwezinkantolo**

46. Izinkantolo yilezi -

    a.  iNkantolo Yomthethosisekelo;

    b.  iNkantolo Enkulu okwedluliselwa kuyo amacala;

    c.  iziNkantolo Ezinkulu zaseNingizimu Afrika, kumbandakanya noma
        iyiphi inkantolo enkulu yokwedlulisela amacala engamiswa
        nguMthetho Wephalamende ukuze iqule amacala adlulisiwe avela
        eziNkantolo ezisezingeni elifanayo neleziNkantolo Eziphakeme
        zaseNingizimu Afrika;

    d.  iziNkantolo Zomantshi; kanye

    e.  nanoma yiziphi ezinye izinkantolo ezimisiwe noma ezamukelwe
        ngokoMthetho Wephalamende, kumbandakanya noma yiziphi
        izinkantolo

> ezisezingeni elifanayo neleziNkantolo Eziphakeme zaseNingizimu Afrika
> noma iziNkantolo Zomantshi.
>
> \[Isigatshana (c) no (e) ziguqulwe ngesigaba sesi 2 soMthetho weshumi
> nesikhombisa oChibiyela uMthethosisekelo wezi 2012.\]

#### **Inkantolo yoMthethosisekelo**

46. \(1) INkantolo Yomthethosisekelo yakhiwe nguMongameli Wamajaji
    aseNiningizimu Afrika, iPhini Likamongameli Wamajaji kanye namanye
    amajaji ayisishiyagalolunye.

> \[Isigatshana soku-(1) indawo yaso ithathwe yisigaba se-11 soMthetho
> Weshumi Nanye Wokuchibiyela uMthethosisekelo we-2001.\]

(2) Udaba oluphammbi kweNkantolo Yomthethosisekelo kufanele lwethanyelwe
    ngamajaji ayisishiyagalombili okungenani.

(3) INkantolo Yomthethosisekelo –

    a.  iyinkantolo ephakeme eRiphabhuliki; futhi

    b.  inganquma

        i.  ngezindaba zomthethosisekelo, kanye

        ii. nangezinto izindaba, uma iNkantolo yoMthethosisekelo ikhipha
            imvume yokulidlulisa ngesizathu sokuthi lolo daba liveza
            impikiswano kwezomthetho emphakathini ngokujwayelekile
            okufanele lubhekwe ileyo Nkantolo, futhi

    c.  ithatha isinqumo esingujuqu mayelana nokuthi ngabe udaba
        luwudaba olungaphansi kwegunya layo.

> \[Isigatshana sesi (3) siguqulwe ngesigaba sesi 3 soMthetho weShumi
> nesikhombisa oChibiyela uMthethosisekelo wezi 2012.\]

(2) YiNkantolo Yomthethosisekelo kuphela –

    a.  enganquma ngezingxabano ezingaba khona phakathi kwezingxenye
        zombuso zikazwelonke noma zesifundazwe eziphathelene nesimo
        ngokomthethosisekelo, amandla noma imisebenzi yanoma yiziphi
        lezo zingxenye zombuso;

    b.  enganquma ngokuhambisana nomthethosisekelo kwanoma yimuphi
        uMthethosivivinywa wephalamende noma wesifundazwe, kodwa
        ingakwenza lokho kuphela ezimweni ezilindelwe esigabeni sama-79
        noma se-121;

    c.  enganquma ngezicelo ezicatshangwa esigabeni sama-80 noma se-122;

    d.  enganquma ngokuhambisana nomthethosisekelo kwanoma yikuphi
        ukuchibiyela okwenziwe kuMthethosisekelo;

    e.  enganquma ukuthi iPhalamende noma uMongameli behlulekile ukufeza
        isibopho somthethosisekelo; noma

    f.  engaqinisekisa umthethosisekelo wesifundazwe
        ngokwesigaba se-144.

(3) INkantolo yoMthethosisekelo yenza isinqumo esingujuqu ngokuthi
    uMthetho Wephalamende, uMthetho wesifundazwe noma isenzo
    sikaMongameli siyahambisana yini nomthethosisekelo, futhi kufanele
    iqinisekise ukungasebenzi kwanoma yimuphi umyalo owenziwe yiNkantolo
    Enkulu Yokwedluliswa Kwamacala, yiNkantolo Ephakeme, noma yinkantolo
    yezinga elifanayo, ngaphambi kokuthi lowo myalo ube namandla athile.

> \[Isigatshana sesi –(5) siguqulwe ngesigaba sesi 3 soMthetho weShumi
> nesikhombisa oChibiyela uMthethosisekelo wezi 2012.\]

(2) Umthetho kazwelonke noma imitheshwana yeNkantolo Yomthethosisekelo
    kufanele ivumele umuntu, uma kuzosebenzela ubulungiswa kanye
    nangemvume yeNkantolo Yomthethosisekelo –

    a.  ukuthi ase udaba ngqo eNkantolo Yomthethosisekelo; noma

    b.  ukuthi edlulisele udaba luqonde ngqo eNkantolo Yomthethosisekelo
        luvela kunoma iyiphi enye inkantolo.

(3) Udaba olumayelana nomthethosisekelo lumbandakanya noma yini
    ephathelene nokuhunyushwa, ukuvikelwa
    nokuphoqelelwa koMthethosisekelo.

#### **INkantolo Enkulu Yamajaji yokwedluliswa kwamacala**

46. \(1) INkantolo Enkulu Yamajaji yokwedluliselwa kwamacala inoMongameli,
    iPhini likaMongameli kanye nenani lamajaji okweldulilselwa kwamacala
    elibekwe nguMthetho wePhalamende.

> \[Isigatshana soku-(1) indawo yaso ithathwe yisigaba se-12 soMthetho
> Wesithupha Wokuchibiyela uMthethosisekelo we-2001.\]

(2) Udaba oluphambi kweNkantolo Enkulu yokwedluliselwa kwamacala
    kufanele lunqunywe yinani lamajaji elishiwo nguMthetho Wephalamende.

> \[Isigatshana sesi-(2) indawo yaso ithathwe yisigaba se-12 soMthetho
> Wesithupha Wokuchibiyela uMthethosisekelo we-2001.\]

(2) \(a) INkantolo Enkulu yokwedluliselwa kwamacala, inganquma nganoma
    yiziphi izindaba ezedlulisiwe ezivela eNkantolo ePhakeme yaseNingizimu
    Afrika noma enkantolo esezingeni elifanayo neleNkantolo ePhakeme
    yaseNingizimu Afrika, ngaphandle uma kuwudaba oluphathelene nomsebenzi
    noma nokuncintisana ngaleyo ndlela olunganqunywa
    ngoMthetho wePhalamende.

<!-- -->

(b) Inkantolo Enkulu Yokudlulisa amacala inganquma kuphela —

    i.  ngamacala edlulisiwe;

    ii. ngezinto eziphathelene nokwedluliswa kwamacala; kanye

    iii. nanganoma yiluphi olunye udaba olungabhekiswa kuyo ezimweni
        ezichazwe nguMthetho Wephalamende.

> \[Isigatshana sesi (3) siguqulwe ngesigaba sesi 4 soMthetho weShumi
> nesikhombisa oChibiyela uMthethosisekelo wezi 2012.\]

#### **IziNkantolo eziPhakeme zaseNingizimu Afrika**

46. \(1) INkantolo ePhakeme yaseNingizimu Afrika inganquma -

    a.  nganoma yiluphi udaba lomthethosisekelo ngaphandle kodaba –

        i.  iNkantolo yoMthethosisekelo evumile ukululalela ngqo
            ngokwemigomo yesigaba se 167(6)(a); noma

        ii. olwabelwe enye inkantolo yezinga elifanayo neleNkantolo
            Ephakeme yaseNingizimu Afrika; futhi

    b.  nanganoma yiluphi olunye udaba olungabelwe enye inkantolo
        nguMthetho Wephalamende.

<!-- -->

(2) INkantolo ePhakeme yaseNingizimu Afrika yakhiwe amaGatsha anqunywe
    ngoMthetho wePhalamende, lowo Mthetho okufanele uhlinzekele –

    a.  ngokusungula amaGatsha, enezihlalo esisodwa noma ezingaphezulu

> kwesisodwa oeGatsheni; futhi

a.  ukuthwesa iGatsha igunya noma isihlalo eGatshani.

<!-- -->

(2) IGatsha ngalinye leNkantolo ePhakeme yaseNingizimu Afrika –

    a.  lineJaji Elingamele;

    b.  lingaba naPhini leJaji Elingamele elilodwa noma angaphezulu
        kwelilodwa; futhi

    c.  linelinye inani lamanye amajaji anqunywe ngokwemigomo
        yomthetho kazwelonke.

> \[Isigaba 169 siguqulwe ngesigaba sesi 5 soMthetho weShumi
> nesikhombisa oChibiyela uMthetho- sisekelo wezi 2012.\]

#### **Ezinye izinkantolo**

46. Zonke izinkantolo ngaphandle kwalezo ezivezwe esigabeni 167, 168,
    169 zinganquma nganoma iluphi udaba olushiwo nguMthetho
    Wephalamende, kodwa izinkantolo ezisezingeni elingaphansi
    kweleNkantolo ePhakeme yaseNingizimu Afrika azivunyelwe ukucwaninga
    noma zibeke isinqumo ngokuhambisana nomthethosisekelo

> kwanoma yimuphi umthetho noma isenzo sikaMongameli.
>
> \[Isigaba 170 siguqulwe ngesigaba sesi 6 soMthetho wesikhombisa
> oChibiyela uMthethosisekelo wezi 2012.\]

#### **Izinqubo ezilandelwa yinkantolo**

46. Zonke izinkantolo zisebenza ngokomthetho kazwelonke, futhi
    imitheshwana nezinqubo ezilandelwayo zazo kufanele zihlinzekelwe
    ngokomthetho kazwelonke.

#### **Amandla ezinkantolo ezindabeni zomthethosisekelo**

46. \(1) Lapho yenza isinqumo odabeni lomthethosisekelo olusemandleni ayo,
    inkantolo –

    a.  kufanele isho ukuthi noma yimuphi umthetho noma isenzo
        esingahambisani nomthethosisekelo awusebenzi ngokomthetho kuye
        ngezinga lokungahambisani kwalokho nomthethosisekelo; futhi

    b.  ingenza noma yimuphi umyalo olungile nofanele, kumbandakanya –

        i.  umyalo obeka umkhawulo wokusebenza kwesiphakamiso
            sokuphambana nomthetho esikhathini esedlule; kanye

        ii. nomyalo olengisa isiphakamiso sokuphambana nomthetho kwanoma
            yisiphi isikhathi futhi nanganoma yiziphi izimo, ukuze
            iziphethimandla ezifanele zilungise lelo phutha.

\(2) (a) INkantolo Enkulu yokwedluliswa kwamacala, iNkantolo Ephakeme
yaseNingizimu Afrika noma inkantolo yezinga elifanayo neleNkantolo
Ephakeme ingenza umyalo mayelana nokuthi uMthetho Wephalamende, uMthetho
wesifundazwe kanye nanoma yisiphi isenzo sikaMongameli, kuyahambisana
yini nomthethosisekelo, kodwa umyalo wokuthi okuthile

> akuhambisani nomthethosisekelo awukwazi ukusebenza ngaphambi kokuthi
> kuqinisekiswe yiNkantolo Yomthethosisekelo.
>
> \[ndima (a) iguqulwe ngesigaba sesi 7 soMthetho weShumi nesikhombisa
> oChibiyela uMthetho- sisekelo wezi 2012.\]

(b) Inkantolo ekhipha umyalo mayelana nokungahambisani nomthethosisekelo
    ingenza isinqumo sesikhashana esinqanda noma esiphoqa ukuthi
    kwenziwe okuthile noma inike, noma yenze esinye isinqumo
    sesikhashana esingasiza othintekile odabeni, noma ingamisa
    ukuqhutshwa kodaba enkantolo,

> kuze kuphume isinqumo seNkantolo Yomthethosisekelo mayelana
> nokubasemthethweni kwalowo Mthetho noma isenzo.

(b) Umthetho kazwelonke kufanele uhlinzekele ukwedluliselwa komyalo
    wokuthi okuthile akuhambisani nomthethosisekelo
    eNkantolo Yomthethosisekelo.

(c) Noma yimuphi umuntu noma ingxenye yombuso ethinteke ngokwanele
    ingedlulisela udaba eNkantolo Yomthethosisekelo noma ifake isicelo
    siqonde ngqo eNkantolo Yomthethosisekelo, ukuba iqinise noma iguqule
    umyalo wokuthi okuthile kuphambene nomthethosisekelo okhishwe
    yinkantolo ngokwalesi sigatshana.

#### **Amandla avele akhona ezinkantolo**

46. INkantolo Yomthethosisekelo, iNkantolo Enkulu yokwedlulisela amacala
    kanye neziNkantolo Eziphakeme zaseNingizimu Afrika ngayinye
    zinamandla avele akhona okuvikela nokulawula izinhlelo zazo, kanye
    nawokuthuthukisa umthetho ojwayelekile, kube kuqikelelwe
    izidingo zobulungiswa.

> \[Isigaba 173 siguqulwe ngesigaba sesi 8 soMthetho weShumi
> nesikhombisa oChibiyela uMthetho- sisekelo wezi 2012.\]

#### **Ukuqokelwa ezikhundleni kwabehluleli basezinkantolo**

46. \(1) Noma yimuphi umuntu wesifazane noma wesilisa ofanele futhi ongumuntu
    okulungele ukuthi abe kulesi sikhundla angaqokwa
    njengomehluleli wasenkantolo. Noma yimuphi umuntu ozoqokelwa
    esikhundleni seNkantolo Yomthethosisekelo kufanele abeyisakhamuzi
    saseNingizimu Afrika.

<!-- -->

(2) Isidingo sokuthi abehluleli basezinkantolo babonise kabanzi,
    ukwakheka kweNingizimu Afrika ngokobuhlanga nangokobulili kufanele
    sicatshangwe uma

> abehluleli basezinkantolo beqokelwa ezikhundleni.

(2) UMongameli, njengenhloko yabaphathi bakazwelonke, ngemuva
    kokubonisana neKhomishani Yemisebenzi Yobulungiswa nabaholi
    bamaqembu amelwe kusiGungu Sikazwelonke, uqoka uMongameli Wenkantolo
    Yomthethosisekelo nePhini Likamongameli Wamajaji Enkantolo
    Yomthethosisekelo futhi ngemuva kokubonisana neKhomishana
    Yemisebenzi Yobulungiswa, uqoka uMongameli kanye nePhini
    likaMongameli beNkantolo Enkulu Yokwedluliselwa Kwamacala.

> \[Isigatshana sesi-(3) indawo yaso ithathwe yisigaba se-13 soMthetho
> Wesithupha Wokuchibiyela uMthethosisekelo we-2001.\]

(2) Amanye amajaji eNkantolo Yomthethosisekelo aqokwa nguMongameli
    njengenhloko ephethe kuzwelonke, ngemuva kokubonisana noMongameli
    Wamajaji Enkantolo Yomthethosisekelo, kanye nabaholi bamaqembu
    amelwe kusiGungu Sikazwelonke elandela inqubo elandelayo:

    a.  IKhomishani Yemisebenzi Yobulungiswa, kufanele yenze uhlu
        lwamagama

> abantu abaphakanyisiwe lube namagama amathathu ngaphezu kwaleso sibalo
> sabantu abafanele baqokelwe ezikhundleni, bese elunikeza uMongameli
> loluhla.

a.  UMongameli angaqokela ezikhundleni abantu abasohlwini, futhi
    kufanele azise iKhomishani Yemisebenzi Yobulungiswa ngezizathu, uma
    kukhona abaphakanyisiwe abangemukelekile, futhi kusenesidingo
    sokuqokelwa kwabanye ezikhundleni.

b.  IKhomishani Yemisebenzi Yobulungiswa, kufanele linezelele uhla
    ngamanye amagama aphakanyisiwe, futhi uMongameli kufanele aqoke laba
    abasele ohlwini olunezezelwe.

> \[Isigatshana sesi-(4) indawo yaso ithathwe yisigaba se-13 soMthetho
> Wesithupha Wokuchibiyela uMthethosisekelo we-2001.\]

(2) Ngazo zonke izikhathi, kufanele okungenani amalungu amane eNkantolo
    Yomthethosisekelo kube ngabantu ababengamaJaji ngesikhathi beqokelwa
    ukuba ngamaJaji Enkantolo Yomthethosisekelo.

(3) UMongameli kufanele aqoke amaJaji azo zonke ezinye izinkantolo,
    ngokuyalelwa yiKhomishani Yemisebenzi Yobulungiswa.

(4) Abanye abehluleli basezinkantolo kufanele baqokwe ngokoMthetho
    Wephalamende okufanele uqikelele ukuthi ukuqokwa kwabo,
    ukukhushulelwa

> ezikhundleni ezithe xaxa, ukushintshelwa kwenye indawo noma ukuxoshwa
> emsebenzini, noma ukuqondiswa kwezigwegwe, lokhu kwenziwa ngaphandle
> ngokuvuna abathile noma ukukhetha abathile.

(2) Ngaphambi kokuthi abehluleli basezinkantolo baqale ukwenza
    imisebenzi yabo kufanele bafunge noma benze isiqinisekiso
    ngokulandela lokho okushiwo kuSheduli yesi-2, ukuthi bazowuphakamisa
    bawuvikele uMthethosisekelo.

#### **Amajaji angamabamba**

46. \(1) UMongameli angaqoka umuntu wesifazana noma wesilisa ukuba asebenze
    njengeJaji eliyibamba lePhini leJaji elinguMongameli noma leNkantolo
    Yomthethosisekelo uma kunesikhala kulawa mahhovisi, noma uma umuntu
    okuleso sikhundla engekho. Ukuqokwa kweJaji kufanele kwenziwe
    ngokulandela izincomo zelungu leKhabinethi elibhekele ukuphathwa
    kwezobulungiswa ezenziwa ngokwesekwa nguMongameli weNkantolo
    yoMthethosisekelo futhi ukuqokwa kwebamba lePhini leJaji elinguMongameli
    kufanele kwenziwe kumazinga amajaji ayeqokwe eNkantolo yoMthethosisekelo
    ngokwemigomo yesigaba 174(4).

> \(2) Ilungu leKhabinethi elibhekele ukuphathwa kwezobulungiswa kufanele
> liqoke amaJaji angamabamba kwezinye izinkantolo ngemuva kokubonisana
> neJaji elisesikhundleni esiphezulu kuleyo nkantolo lapho iJaji
> eliyibamba lizosebenza khona.
>
> \[Isigatshana 175 siguqulwe ngesigaba sesi 9 soMthetho weShumi
> nesikhombisa oChibiyela uMthethosisekelo wezi 2001.\]

#### **Isikhathi sokuba sesikhundleni kanye nokukhokhelwa**

46. \(1) Amajaji eNkantolo Yomthethosisekelo aqokelwa isikhathi
    esingenakuvuselelwa esiyiminyaka eyi-12, noma kuze kufike lapho efika
    eminyakeni engama-70 yobudala, kwencike ekutheni yikuphi okufika kuqala,
    ngaphandle kwalapho uMthetho Wephalamende welula isikhathi sokuba
    sesikhundleni seJaji leNkantolo Yomthethosisekelo.

> \[Isigatshana soku-(1) indawo yaso ithathwe yisigaba se-15 soMthetho
> Wesithupha Wokuchibiyela uMthethosisekelo we-2001.\]

(2) Amanye amajaji ahlala ezikhundleni aze ayekiswe emsebenzini
    njengokusho koMthetho Wephalamende.

(3) Amaholo, izimali ezibonelela okuthile kanye nokusizakala
    okuyingxenye yeholo lamajaji akufanele kuncishiswe.

#### **Ukususwa esikhundleni**

46. \(1) Ijaji lingasuswa esikhundleni kuphela uma –

    a.  iKhomishani Yemisebenzi Yobulungiswa iithola ukuthi ijaji
        lehluleka kakhulu ukuwenza ngendlela umsebenzi walo, noma
        litholakale linecala elibi lokungaziphathi ngendlela efanele,
        futhi

    b.  nesiGungu Sikazwelonke uthi ijaji lelo lisuswe esikhundleni,
        ngesinqumo esesekwa okungenani ngamalunga aso
        amabili kwamathathu.

<!-- -->

(2) UMongameli kufuneka alisuse ijaji esikhundleni ngemuva kokwamukelwa
    kwesinqumo sokususwa kwalelo jaji.

(3) UMongameli ngokwelulekwa yiKhomishani Yemisebenzi Yobulungiswa,
    angalimisa emsebenzini okwesikhashana ijaji elithintekayo kulezo
    zinqubo ezishiwo kusigatshana soku-(1).

#### **IKhomishani Yemisebenzi Yobulungiswa**

46. \(1) IKhomishani Yemisebenzi Yobulungiswa Yakhiwe –

    a.  nguMongameli Wamajaji Enkantolo Yomthethosisekelo, elengamela
        imihlangano yeKhomishani;

    b.  nguMongameli Wenkantolo Enkulu yokwedluliselwa kwamacala;

> \[Indima (b) indawo yayo ithathwe yisigaba se-16(a) soMthetho
> Wesithupha Wokuchibiyela uMthethosisekelo we-2001.\]

a.  iJaji eleNgamele isifundazwe elikhethwe ngamanye amaJaji eNgamele
    kwezinye izifundazwe;

b.  Ilungu leKhabinethi elibhekene nokuphathwa kwezobulungiswa, noma
    umuntu okhethwe yilelo lungu ukuba alimele kwiKhomishani;

c.  abameli ababili bezinkantolo zamajaji abasebenzayo ngaleso sikhathi
    abaphakanyiswe ngabanye abameli basemaJajini ukuba bamele bonke
    abameli basemajajini, futhi beqokwe nguMongameli wezwe;

d.  abameli ababili abakhethwe ngabanye abameli bakwezinye izinkantolo,
    ukuba bamele bonke laba bameli, futhi beqokwe nguMongameli wezwe;

e.  umfundisi oyedwa wezomthetho okhethwe ngabafundisi bezomthetho
    kuziyunivesi zaseNingizimu Afrika;

f.  amalungu esiGungui Sikazwelonke ayisithupha aqokwe yisiGungu
    Sikazwelonke, okungenani abathathu kubona kufuneka kube ngamalungu
    amaqembu aphikisayo amelwe kusiGungu:

g.  amalungu amane oMkhandlu Wezifundazwe Kazwelonke aqokwe kanyekanye
    nguMkhandlu ngevoti lisekwe okungenani yizifunda eziyisithupha;

h.  amalungu amane aqokwe nguMongameli njengenhloko ephethe kaZwelonke
    ngemuva kokubonisana nabaholi bamaqembu wonke kusiGungu
    Sikazwelonke; kanye

i.  nalapho kucutshungulwa izindaba eziqondene neGatsha leNkantolo
    ethile ePhakeme eNingizimu Afrika iJaji Elengamele lelo Gatsha
    noNdunakulu waleso sifundazwe noma umuntu okhethwe nguNdunankulu
    waleso sifundazwe.

> \[Indima (k) indawo yayo ithathwe yisigaba sesi 2 soMthetho Wesibili
> Wokuchibiyela uMthethosisekelo we 1998 kanye nayisigaba se 16(b)
> soMthetho Wesithupha Wokuchibiyela uMthethosisekelo we
>
> 2001 futhi kanye nangesigaba 10 soMthetho weShumi nesikhombisa
> oChibiyela uMthethosisekelo wezi2012.\]

(2) Uma inani labantu abaphakanyiswe ngabameli basemajajini nabanye
    abameli ngokwesigatshana soku-(1)(e) noma (f) lilingana nezikhala
    okufanele zigcwaliswe, uMongameli wezwe kufanele
    abaqokele ezikhundleni. Uma inani labantu abaphakanyisiwe leqile
    enanini lezikhala okufanele zigcwaliswe, uMongameli kufanele aqoke
    abantu abaphakanyisiwe abalingana izikhala ngemuva kokubonisana
    nalowo mkhakha wabameli othintekayo, futhi kufanele aqikelele ukuthi
    laba abaqokwayo bawumele lowo mkhakha wabameli jikelele.

(3) Amalungu eKhomishani akhethwe uMkhandlu Wezifundazwe Kazwelonke
    asebenza aze ashintshwe ewonke, noma kuze kuvele isikhala kuwona.
    Abanye abangamalungu eKhomishani basebenza kuyona baze bahoxiswe
    yilaba ababebaphakamisile.

(4) IKhomishani Yemisebenzi Yobulungiswa inamandla nemisebenzi enikezwe
    yona nguMthethosisekelo nomthetho kazwelonke.

(5) IKhomishani Yemisebenzi Yobulungiswa ingaluleka uhulumeni kazwelonke
    kunoma yiluphi udaba oluhambisana nobulungiswa noma nokuphathwa
    komthetho kodwa, uma icubungula noma yiluphi udaba ngaphandle
    kokuqokwa kweJaji, kufuneka ihlangane ngaphandle kwamalungu aqokwe
    njengokusho kwesigatshana soku-(1)

> \(h) no-(i).

(2) IKhomishani Yemisebenzi Yobulungiswa ingamisa izinqubo zayo, kodwa
    izinqumo zeKhomishana kufuneka zesekwe yiningi lamalungu ayo.

(3) IJaji Elikhulu noma uMongameli Wenkantolo Enkulu Yokwedluliselwa
    Kwamacala angakwazi ukusebenza kuKhomishani okwesikhashana, iPhini
    Lejaji Elikhulu noma iPhini Likamongameli Wenkantolo Enkulu
    Yokwedluliselwa Kwamacala, kulokho okuzobe kwenzeka, lizosebenza
    njengozolimela kuKhomishani.

> \[Isigatshana sesi-(7) singezwe yisigaba sesi-2(b) soMthetho Wesibili
> Wokuchibiyela uMthethosisekelo we-1998 futhi indawo yaso ithathwe
> sisigaba se-16(c) soMthetho Wesithupha Wokuchibiyela uMthethosisekelo
> we-2001.\]

(2) Umongameli kanye nabantu abaqoka, baphakamise noma bakhombe amalungu
    eKhomishani ngokwesigaba soku-(1) (c), (e), (f) noma (g), ngendlela
    efanayo bangaqoka, baphakamise noma bakhombe omunye ongangena
    esikhundleni selungu ngalinye, ukuba asebenze kuKhomishani njalo
    lapho ilungu elithenkile lingakwazi ukwenza njalo ngenxa yesizathu
    sokwehluleka noma sokungabikho eRiphabhuliki noma ngenxa yanoma
    yisiphi esinye isizathu esanele.

> \[Isigatshana sesi-(8) singezwe yisigaba sesi-2(b) soMthetho Wesibili
> Wokuchibiyela uMthethosisekelo we-1998\]

#### **IsiPhathimandla sezokushushisa**

46. \(1) Kukhona isigungu sezokushushisa esisodwa eRiphabhuliki esimiswe
    ngokoMthetho Kazwelonke, futhi esakhiwe yilaba –

    a.  uMqondisi Kazwelonke Wezokushushiswa Komphakathi, oyinhloko
        yesigungu

sezokushushisa, futhi uqokwa nguMongameli njengenhloko kazwelonke
ephethe, kanye

a.  nabaQondisi Bezokushushiswa Komphakathi ababekwe
    nguMthetho Wephalamende.

<!-- -->

(2) Isiphathimandla sezokushushisa sinamandla okushushisa egameni
    lombuso, nelokwenza noma yikuphi okuhambisana nokushushisa ukuze
    amacala athethiwe ezinkantolo.

(3) Umthetho kazwelonke kufanele uqikelele ukuthi abaQondisi
    Bezokushushiswa Komphakathi –

    a.  banemfundo elungele leso sikhundla; futhi

    b.  babhekana nokushushisa ezindaweni ezithile ezigaguliwe ngaphansi
        kwesigatshana sesi-(5).

(4) Umthetho kazwelonke kufanele uqikelele ukuthi isiphathimandla
    sezokushushisa senza umsebenzi waso ngaphandle kokwesaba,
    ukwenzelela nokukhetha abanye.

(5) UMqondisi Kazwelonke Wezokushushiswa Komphakathi –

    a.  kufanele, ngokuvumelana nelungu leKhabhinethi elibhekene
        nokuphathwa kwezobulungiswa, futhi nangemuva kokubonisana
        nabaQondisi Bezokushushiswa Komphakathi, amise imigomo
        yokushushisa okufanele ilandelwe uma kushushiswa;

    b.  kufanele akhiphe imiyalo ecacisa imigomo okufanele ilandelwe uma
        kushushiswa;

    c.  angangenelela ohlelweni lokushushisa uma ngabe imiyalo yemigomo
        ingalandelwanga; futhi

    d.  angasihlolisisa kabusha isinqumo sokuthi udaba lushushiswe noma
        lungashushiswa, ngemuva kokubonisana noMqondisi Wezokushushiswa
        Komphakathi ofanele futhi ngemuva kokuzwa izethulo esikhathini
        esibekwe nguMqondisi Kazwelonke Wezokushushiswa Komphakathi,
        ezivela:

        i.  Kumuntu obekwe icala.

        ii. Kummangali.

        iii. Kunoma yimuphi omunye umuntu noma iqembu uMqondisi
            Kazwelonke Wokushushiswa Komphakathi athatha
            ukuthi lithintekile.

(6) Ilungu leKhabinethi elibhekene nokuphathwa kobulungiswa kufanele
    libe nokwengamela okungumnqamula juqu ngaphezu
    kwesiphathimandla sezokushushisa.

(7) Zonke ezinye izindaba eziphathelene nesiphathimandla sezokushushisa
    kufanele zinqunywe ngumthetho kazwelonke.

#### **Ezinye izindaba ezimayelana nokuphathwa kwezobulungiswa**

46. Umthetho kazwelonke ungahlinzekela noma yiluphi udaba olumayelana
    nokuphathwa kwezobulungiswa olungadingidwanga kuMthethosisekelo,
    kumbandakanya –

    a.  izinhlelo zokuqeqesha abengameli basezinkantolo;

    b.  izinqubo ezilandelwayo zokubhekana nezikhalo ezithinta
        abengameli basezinkantolo; kanye

    c.  nokubamba iqhaza kwabantu abangebona abengameli bezinkantolo
        ekuthathweni kwezinqumo zenkantolo.

ISAHLUKO 9
----------

### IZIKHUNGO ZOMBUSO EZESEKA UMtHEtHOSISEKELO WENtANDO YENINGI

#### **Ukumiswa nemigomo ephethe**

46. \(1) Lezi zikhungo ezilandelayo zisiza ekuqiniseni umbuso wentando
    yeningi eRiphabhuliki -

    a.  UMvikeli Womphakathi.

    b.  IKhomishani YaseNingizimu Afrika Yamalungelo Esintu.

    c.  IKhomishani Yokuthuthukiswa Nokuvikelwa KwamaLungelo Amasiko,
        Enkolo Nezilimi Zemiphakathi.

    d.  IKhomishani Yokulingana Ngokobulili.

    e.  UMcubunguli-Mabhuku Jikelele Wezimali Zombuso. (f)
        IKhomishani Yokhetho.

<!-- -->

(2) Lezi zikhungo zizimele futhi zisebenza kuphela ngokulandela
    uMthethosisekelo nomthetho, futhi kufanele zingathathi hlangothi
    futhi kufanele zisebenzise amandla ezinikwe wona ngaphandle
    kokwesaba, ukwenzelela, nokukhetha.

(3) Ezinye izingxenye zombuso, ngokusebenzisa imithetho nangezinye
    izinyathelo, kufanele zelekelele futhi zivikele lezi zikhungo ukuze
    kuqinisekiswe ukuzimela, ukungathathi cala, isithunzi kanye
    nokusebenza kwazo ngendlela efanele.

(4) Akukho muntu futhi akukho ngxenye yombuso okufanele igxambukele
    ekusebenzeni kwalezi zikhungo.

(5) Lezi khungo ziphendula kusiGungu Sikazwelonke futhi kufanele zethule
    imibiko ngokusebenza kwazo okungenani kanye ngonyaka kusiGungu.

#### **Imisebenzi Yomvikeli Womphakathi**

46. \(1) UMvikeli Womphakathi unamandla, njengoba elawulwa ngumthetho
    kazwelonke –

    a.  okuphenya nganoma yisiphi isenzo ezindabeni zezwe, noma
        ekuphathweni kwemisebenzi yomphakathi kunoma yimuphi umkhakha
        kahulumeni, okuthiwa noma okusolelwa ukuthi asilungile noma
        esingaba nomphumela ongalungile noma onokwenzelela;

    b.  okunika umbiko ngaleso senzo; kanye

    c.  nawokuthatha izinyathelo ezifanele zokusilungisa.

<!-- -->

(2) UMvikeli Womphakathi unamandla nemisebenzi eyengeziwe emiswe
    ngumthetho kazwelonke.

(3) UMvikeli Womphakathi akanakuphenya izinqumo zenkantolo.

(4) Umvikeli Womphakathi kufanele akwazi ukufinyelelwa yibo bonke
    abantu nemiphakathi.

(5) Umbiko okhishwe nguMvikeli Womphakathi abantu kufanele bavunyelwe
    ukuba bawubone ngaphandle kwalapho kunezimo ezithile ezingavamile,
    eziyonqunywa ngumthetho kazwelonke nezidinga ukuba umbiko
    ugcinwe uyimfihlo.

#### **Isikhathi sesikhundla**

46. UMvikeli Womphakathi uqokelwa isikhathi esiyiminyaka
    eyisikhombisa esingavuselelwa.

##### Ikhomishani YaseNingizimu Afrika YamaLungelo Esintu

> **Imisebenzi Yekhomishani Yamalungelo Esintu**

  ---------------------------------------------------------------------------------------------------------------------------------
  > 184.   > (1)   > IKhomishani YaseNingizimu Afrika Yamalungelo Esintu kufanele –
                   
                   (a) ikhuthaze ukuhlonishwa kwamaLungelo esintu nesiko lamalungelo obuntu;
                   
                   (b) ikhuthaze ukuvikelwa, ukuthuthukiswa nokutholakala kwawamaLungelo esintu; futhi
                   
                   (c) iqaphe futhi ihlole izinga lokuhlonishwa kwamaLungelo esintu eRiphabhuliki.
                   
                   
  -------- ------- ----------------------------------------------------------------------------------------------------------------
           > (2)   > IKhomishani YaseNingizimu Afrika Yamalungelo Esintu inamandla, njengoba

                   > ilawulwa ngumthetho kazwelonke, adingekile okwenza imisebenzi yayo,

                   > kumbandakanya amandla –
                   
                   (a) okuphenya nokubika ngokuhlonishwa kwamaLungelo esintu;
                   
                   (b) okuthatha izinyathelo ezifanele zokunikeza ukunxeshezelwa okufanele lapho kuhlukunyezwe amalungelo esintu;
                   
                   (c) okwenza ucwaningo; kanye
                   
                   (d) nawokufundisa.
                   
                   

           > (3)   > Minyaka yonke iKhomishani YaseNingizimu Afrika Yamalungelo Esintu kufanele

                   > ifune ukuthi izingxenye zombuso ezifanele zihlinzeke iKhomishani ngolwazi

                   > mayelana nezinyathelo ezizithathayo ukufeza amalungelo akuMqulu WamaLungelo
  ---------------------------------------------------------------------------------------------------------------------------------

> Esintu athintene nezezindlu, ukunakekelwa kwezempilo, ukudla, amanzi,
> ezenhlalakahle yomphakathi, imfundo, kanye nendawo okuphilwa kuyo.
>
> \(4) IKhomishani Yamalungelo Esintu inamandla nemisebenzi eyengeziwe
> emiswe ngumthetho kazwelonke.

##### IKhomishani Yokuthuthukiswa Nokuvikelwa KwamaLungelo Amasiko, Enkolo Nezilimi Zemiphakathi

> **Imisebenzi yeKhomishani**

185. \(1) Izinjongo ezisemqoka zeKhomishani Yokuthuthukiswa Nokuvikelwa
    KwamaLungelo Amasiko, Enkolo Nezilimi Zemiphakathi –

    a.  ukukhuthaza ukuhlonishwa kwamaLungelo amasiko, enkolo nezilimi

> zemiphakathi;

a.  ukukhuthaza nokuthuthukiswa kokuthula, ubungane, ubuntu
    ukubekezelelana kanye nokubumbana kwesizwe phakathi kwemiphakathi
    enamasiko, nezinkolo nezilimi ezahlukene, phezu kwesisekelo
    sokulingana nokungabandlululani nokuhlangana ngokukhululeka; kanye

b.  nokuncoma ukumiswa nokwemukelwa, ngokuhambisana nomthetho
    kazwelonke, komkhandlu noma eminye imikhandlu yamasiko noma
    imikhandlu yomphakathi noma yemiphakathi eNingizimu Afrika.

<!-- -->

(2) IKhomishani inamandla, njengoba kulawula umthetho kazwelonke,
    adingekayo ukuphumelelisa izinjongo zayo ezimqoka, kumbandakanya
    amandla okuqapha, okuphenya, okucwaninga, okufundisa, okukhankasela
    imibono ethile, okweluleka nawokubika mayelana namalungelo amasiko,
    enkolo nezilimi zemiphakathi.

(3) IKhomishani ingenza umbiko nganoma yiluphi udaba oluwela ngaphakathi
    kwamandla nemisebenzi yeKhomishani YaseNingizimu Afrika Yamalungelo
    ntu, ukuze luphenywe.

(4) IKhomishani inamandla nemisebenzi eyengeziwe emiswe
    ngumthetho kazwelonke.

#### **Ukwakheka kweKhomishani**

185. \(1) Inani lamalungu eKhomishani Yokuthuthukiswa Nokuvikelwa KwamaLungelo
    Amasiko, Enkolo Nezilimi Zemiphakathi nokuqokwa kwawo nesikhathi sokuba
    sesikhundleni kumelwe kumiswe ngumthetho kazwelonke.

<!-- -->

(2) Ukwakheka kweKhomishana kufanele –

    a.  kubonise ukumelwa kabanzi kwemiphakathi ebalulekile yamasiko,
        yezinkolo nezilimi eNingizimu Afrika; futhi

    b.  kubonise kabanzi ukwakheka ngokobulili komphakathi
        waseNingizimu Afrika.

##### IKhomishani Yokulingana Ngokobulili

> **Imisebenzi yeKhomishana yokuLingana ngokoBulili**

185. \(1) IKhomishani Yokulingana Ngokobulili kufanele ikhuthaze ukuhlonishwa
    kokulingana ngokobulili kanye nokuvikelwa, ukuthuthukiswa
    nokuphumelelisa ukulingana ngokobulili.

<!-- -->

(2) IKhomishani Yokulingana Ngokobulili inamandla, ngokulawulwa
    ngumthetho kazwelonke, adingekayo ukuze yenze imisebenzi yayo,
    kuhlanganisa amandla okuqapha, ukuphenya, ukucwaninga, ukufundisa,
    ukukhankasela, ukweluleka nokubika ngezindaba ezithinta
    ukulingana ngokobulili.

(3) IKhomishani Yokulingana Kobulili inamandla nemisebenzi eyengeziwe,
    njengoba kumiswe ngumthetho kazwelonke.

##### UMcubunguli-Mabhuku Jikelele Wezimali Zombuso

> **Imisebenzi yoMcubunguli-Mabhuku Jikelele Wezimali Zombuso**

185. \(1) Umcubunguli-Mabhuku Jikelele Wezimali Zombuso kufanele acubungule
    futhi anikeze imibiko mayelana nokusetshenziswa kwezimali, isimo
    samabhuku ezimali kanye kuphathwa kwezimali –

    a.  kwayo yonke iminyango nemisebenzi yombuso kazwelonke
        nowezifundazwe;

    b.  yabo bonke omasipala; kanye

    c.  neyanoma iyiphi enye inhlangano noma abantu abanesibopho
        sokuphendula okudingekayo ukuthi bacutshungulwe nguMcubunguli
        Mabhuku Jikelele Wezimali Zombuso, ngokomthetho kazwelonke
        noma wesifundazwe.

<!-- -->

(2) Ngaphezulu kwezibopho ezibekwe kusigatshana soku (1), kanye
    nangokwanoma yimuphi umthetho, uMcubunguli Mabhuku Jikelele
    angacubungula futhi

> anikeze umbiko ngokusetshenziswa kwezimali, isimo samabhuku ezimali
> kanye nokuphathwa kwezimali -

a.  kwanoma iyiphi inhlangano ethola imali esiKhwameni Sezimali
    Sikazwelonke, esiKhwameni Sezimali Zesifundazwe, noma kumasipala;
    noma

b.  kwanoma iyiphi inhlangano egunyazwe ngokusho kwanoma yimuphi
    umthetho ukuba yemukele izimali ezizosetshenziselwa
    izinjongo zomphakathi.

<!-- -->

(2) UMcubunguli-Mabhuku Jikelele Wezimali Zombuso kufanele anikeze
    imibiko yokucutshungulwa kwanoma yisiphi isishayamthetho
    esithintekayo ngalokho kucubungula, futhi nakunoma iyiphi enye
    inhlangano ephethe ebekwe ngumthetho kazwelonke. Yonke imibiko
    kufanele ivezelwe umphakathi.

(3) UMcubunguli-Mabhuku Jikelele Wezimali Zombuso unamanye amandla
    nemisebenzi ayinikezwe ngumthetho kazwelonke.

#### **Isikhathi sesikhundla**

185. UMcubunguli-Mabhuku Jikelele Wezimali Zombuso kufanele aqokelwe
    esikhundleni isikhathi esimile, esingenakuvuselelwa seminyaka
    ephakathi kweyisihlanu neyishumi.

##### IKhomishani Yokhetho

> **Imisebenzi yeKhomishani yoKhetho**

185. \(1) IKhomishani yoKhetho kufanele –

    a.  iphathe ukhetho lwezinhlangano zokushaya imithetho zikazwelonke,
        zezifundazwe kanye nezomasipala, njengoba kubekwe ngumthetho
        kazwelonke;

    b.  iqinisekise ukuthi ukhetho lolo lukhululekile futhi luyagculisa;
        futhi

    c.  imemezele umphumela wokhetho lolo singakapheli isikhathi
        okufanele simiswe ngumthetho kazwelonke futhi nesifushane
        ngendlela efanelekile.

> \(2) IKhomishani Yokhetho inamandla nemisebenzi eyengeziwe ebekwe
> ngumthetho kazwelonke.

#### **Ukwakhekha kweKhomishani Yokhetho**

185. IKhomishani Yokhetho kufanele yakhiwe okungenani
    ngabantu abathathu. Inani lamalungu kanye nesikhathi abazoba
    sesikhundleni ngaso kufanele kubekwe ngumthetho kazwelonke.

##### IsiPhathimandla Esizimele Esilawula Ukusakaza

> **IsiPhathimandla Sokusakaza**

185. Umthetho kazwelonke kufanele umise isiphathimandla esizimele
    esizolawula ukusakaza ngokwezidingo zomphakathi, futhi siqinisekise
    imibono elungile neyehlukahlukene emele kabanzi umphakathi
    waseNingizimu Afrika.

##### Izimiso ezejwayelekile

> **Ukuqokelwa ezikhundleni**

185. \(1) UMvikeli Womphakathi kanye namalungu anoma iyiphi iKhomishani emiswe
    ngokwalesi Sahluko kufanele kube ngabesifazane nabesilisa –

    a.  abayizakhamuzi zaseNingizimu Afrika;

    b.  abakulungele nabakufanele ukuphatha isikhundla ehhovisi
        elithile; futhi

    c.  bahambisana nanoma iziphi izidingo ezimiswe
        ngumthetho kazwelonke.

<!-- -->

(2) Isidingo sokuthi iKhomishani imiswe ngalesi Sahluko ukubonisa
    kabanzi ukwakheka ngokobulili nangokobuzwe komphakathi waseNingizumu
    Afrika kufanele siqashelwe uma kuqokwa amalungu.

(3) Umcubunguli-Mabhuku Jikelele Wezimali Zombuso kufanele kube umuntu
    wesifazane noma wesilisa oyisakhamuzi saseNingizimu Afrika
    okulungele nokufanele ukuphatha leso sikhundla. Ulwazi olukhethekile
    kanye, noma ukuthi umuntu uke wasebenza yini njengomcubunguli
    wamabhuku ezemali, lwezimali zombuso, kufanele kunakwe ngendlela
    efanele uma kuqokelwa esikhundleni uMcubunguli-Mabhuku Jikelele
    Wezimali Zombuso.

(4) UMongameli, ngokulandela isincomo sePhalamende, kufanele aqokele
    esikhundleni uMvikeli Womphakathi, uMcubunguli-Mabhuku Jikelele
    Wezimali Zombuso, kanye namalungu –

    a.  eKhomishani Yaseningizimu Afrika Yamalungelo Esintu;

    b.  eKhomishani Yokulingana Ngobulili ; kanye

    c.  neKhomishani Yokhetho.

(5) IsiGungu Sikazwelonke kufanele siphakamise izincomo ngabantu –

    a.  amagama abo aphakanyiswe yikomiti lesiGungu elakhiwe ngamalungu
        awo wonke amaqembu amelwe esiGungwini; futhi

    b.  abemukelwe yiPhalamende ngesinqumo esithathwe ngokwesekwa
        amavoti –

        i.  okungenani angamaphesenti angama 60 amalungu ePhalamende,
            uma izincomo ziphathelene nokuqashwa koMvikeli womphakathi
            noma uMcubunguli-Mabhuku Jikelele Wezimali; noma

        ii. eningi lamalungu ePhalamende, uma isincomo siphathelene
            nokuqashwa kwelungu leKhomishani.

(6) Ukubamba iqhaza komphakathi ekwenzeni izincomo kungahlinzekelwa
    njengoba kulindelwe esigabeni sama 59(1)(a).

#### **Ukususwa esikhundleni**

185. \(1) UMvikeli Womphakathi, uMcubunguli-Mabhuku Jikelele Wezimali Zombuso
    noma umuntu oyilungu leKhomishani omiswe yilesi Sahluko bangasuswa
    esikhundleni kuphela –

    a.  ngezizathu zokungaziphathi kahle, ukungakwazi ukusebenza noma

> ukungawenzi ngendlela umsebenzi;

a.  uma ikomiti loMkhandlu lithole kukhona leso simo; kanye

b.  ngokwemukelwa kwesiGungu Sikazwelonke kwesinqumo sokuthi lowo muntu
    asuswe esikhundleni.

<!-- -->

(2) Isinqumo sesiGungu Sikazwelonke esiphathelene nokususwa esikhundleni
    –

    a.  koMvikeli Womphakathi noma uMcubunguli Mabhuku Jikelele Wezimali
        Zombuso kufanele sivunywe ngokwesekwa okungenani ngamavoti
        ababili kwabathathu amalungu esiGungu; noma

    b.  kweselungu leKhomishani kufanele sivunywe ngokwesekwa ngamavoti
        eningi lamalungu esiGungu.

(3) UMongameli –

    a.  angammisa umuntu esikhundleni okwesikhashana noma yinini ngemuva
        kokuqala kwezinyathelo zekomiti lesiGungu Sikazwelonke
        esiphathelene nokususwa kwalowo muntu esikhundleni; futhi

    b.  kufanele amsuse esikhundleni umuntu ngemuva kokuthathwa
        kwesinqumo sokususwa kwalowo muntu esikhundleni
        yisiGungu Sikazwelonke.

ISAHLUKO 10
-----------

### UKUPHAtHWA KWEMISEBENZI YOMBUSO

#### **Imigomo nokwamukelwa njengokulungile okuyisisekelo okulawula ukuphatha kombuso**

185. \(1) Ukuphatha kombuso kufanele kuhanjiswe ngendlela eyamukelekile
    njengelungile nangemigomo equkethwe kuMthethosisekelo, kuhlanganisa
    imigomo elandelayo -

    a.  kufanele kukhuthazwe futhi kugcinwe izinga eliphezulu lenkambiso

> elungileyo emisebenzini eyenziwayo;

a.  kufanele kukhuthazwe ukusetshenziswa kwemithombo ngendlela ekhombisa
    ikhono, eyongayo nenomphumela omuhle;

b.  Umsebenzi wokuphathwa kombuso, kufanele uphokophele ukuthuthukisa;

c.  Imisebenzi kufanele ihlinzekelwe ngokungakhethi, ngobuqotho,
    ngokulingene nangaphandle kokwenzelela;

d.  Izidingo zabantu kufanele zibonelelwe, futhi umphakathi kufanele
    ukhuthazwe ukuthi ubambe iqhaza lapho kwenziwa imigomo;

e.  Umbuso kufanele ukwazi ukubikela umphakathi ngendlela ophethe ngayo;

f.  Ukusebenza kombuso ngokusobala kufanele kukhuthazwe ngokuhlinzekela
    umphakathi ngolwazi olutholakala ngokushesha, nokuyilona;

g.  Kufanele kukhuthazwe amakhono okuphatha kahle abantu kanye
    nokuthuthukiswa kwemisebenzi efundelwe, ngenhloso yokuthi abantu
    benze imisebenzi yezinga eliphezulu;

h.  Ukuphatha umbuso kufanele kumele bonke abantu baseNingizimu Afrika,
    nezinkambiso zokuqasha nokuphatha abasebenzi kufanele zesekelwe
    ekukhoneni, ukungakhethi hlangothi, ukungenzeleli, kanye
    nasesidingweni sokuqeda ukulingalingani kwesikhathi esedlule ukuze
    kufinyeleloswe ukumelwa okubanzi kwabantu.

<!-- -->

(2) Le migomo engenhla isebenza kokulandelayo–

    a.  ukuphatha kuyo yonke imikhakha kahulumeni;

    b.  ezingxenyeni zombuso; kanye

    c.  nakumabhizinisi kaHulumeni.

(3) Umthetho kaZwelonke kufanele uqiniseke ukukhuthazwa kwalokho
    okulungile nemigomo ebalulwe kusigatshana soku (1).

(4) Ukuqokwa emsebenzini kaHulumeni kwenani labantu ngokuhambisana
    nemigomo akuvinjelwe, kodwa umthetho kazwelonke kufanele ulawule
    lokho kuqokwa emisebenzini yombuso.

(5) Umthetho olawula ukuphatha kombuso ungehlukanisa phakathi
    kwemikhakha eyahlukene, iminyango ephethe noma izikhungo.

(6) Uhlobo nemisebenzi yemikhakha ehlukene, yeminyango ephethe noma
    izikhungo zokuphathwa kwezombuso ngamaphuzu afanele okufanele
    acatshangwe emthethweni olawula ukuphathwa kwemisebenzi yombuso.

#### **IKhomishani Ephethe Imisebenzi Kahulumeni**

185. \(1) Kukhona iKhomishani eyodwa Ephethe Imisebenzi
    Kahulumeni yeRiphabhuliki.

<!-- -->

(2) IKhomishani izimele futhi kufanele ingakhethi, futhi kufanele
    isebenzise amandla ayo ibuye yenze imisebenzi yayo ngaphandle
    kokwesaba, ukubonelela noma ukubandlulula ngenhloso yokugcina
    ukuphatha ngempumelelo nangendlela esebenza kahle kanye nezinga
    eliphakeme lenkambiso elungileyo emsebenzini womphakathi.
    IKhomishani kufanele ilawulwe ngumthetho kazwelonke.

(3) Ezinye izingxenye zombuso, ngokusebenzisa umthetho nezinye
    izinyathelo, kufanele zelekelele futhi zivikele iKhomishani
    ukuqinisekisa ukuzimela, ukungachemi, isithunzi kanye nokusebenza
    ngempumelelo kweKhomishani. Akekho umuntu noma ingxenye yombuso
    engaphazamisa ukusebenza kweKhomishani.

(4) Amandla kanye nemisebenzi yekhomishani -

    a.  ukugqugquzela okuthathwa njengokulungile nemigomo ebekwe
        esigabeni se 195, kuyo yonke imisebenzi kahulumeni;

    b.  ukuphenya, ukuqapha nokuhlaziya inhlangano nokuphatha, kanye
        nokwenziwa ngabasebenzi, kwemisebenzi kahlumeni;

    c.  ukuphakamisa izinyathelo zokuqinisekisa ukwenziwa komsebenzi
        ngempumelelo nakangcono emsebenzini kahulumeni;

    d.  ukukhombisa ukuhloswe ukuqinisekisa ukuthi izinqubo
        ezilandelwayo ngabasebenzi eziphathelene nokuqasha, ukudlula
        kwabasebenzi baye kwezinye izindawo, ukukhushulwa ezikhundleni
        kanye nokuxoshwa

> kwabasebenzi ziyahambisana nokuthathwa njengokungile kanye nemigomo
> ebekwe esigabeni se 195;

a.  ukubika mayelana nemisebenzi yayo kanye nokwenziwa kwemisebenzi,
    kumbandakanya noma yikuphi ekutholile kanye nezinkomba nezeluleko
    engazinikeza, futhi ihlinzekele ukuhlaziywa ukuthi okuthathwa
    njengokulungile nemigomo ebekwe esigabeni se-195 ilandelwe yini;
    kanye

b.  nangokuthanda kwayo noma ngokuvela kwezikhalo –

    i.  icubungule ibuye ihlaziye izicelo zabasebenzi kanye nezinkambiso
        zokuphetha umbuso kanye nokubika kusiphathimandla esiphethe
        kanye nakusishayamthetho;

    ii. icubungule izikhalo zabasebenzi ngomsebenzi kahulumeni
        eziphathelene nokwenziwa yiziphathimandla noma amaphutha, kanye
        nokwenza izincomo ezifanele ngezixazululo;

    iii. ukuqapha nokuphenya ukulandelwa kwezinqubo ezisebenza
        emisebenzini kahulumeni; futhi

    iv. yeluleke izingxenye zombuso zikazwelonke nezezifundazwe mayelana
        nezenzo zabasebenzi emsebenzini wombuso, kumbandakanya nalokho
        okuhambisana nokuqasha, ukuqokelwa ezikhundleni, ukushintshelwa
        kwenye indawo, ukuxoshwa kanye neminye iminxa yemisebenzi
        yabaqashwa emsebenzini kahulumeni.

c.  ukusebenzisa noma ukwenza amandla noma imisebenzi eyengeziwe ebekwe
    nguMthetho wePhalamende.

> \[Indima (g) ingezwe yisigaba sesi 3 soMthetho Wesibili Wokuchibiyela
> uMthethosisekelo we 1998.\]

(2) IKhomishani ibikela iPhalamende ngokusebenza kwayo.

(3) IKhomishani kufanele ibike okungenani kanye ngonyaka njengoba
    kubhalwe kusigatshana sesi (4)(e) –

    a.  ePhalamende; futhi

    b.  namayelana nekwenzayo esifundazweni, kusishayamthetho
        saleso sifundazwe.

(4) IKhomishani inokhomishani abayi 14 abaqokwe nguMongameli -

    a.  Okhomishani aba 5 abavunywe yiPhalamende ngokwesigatshana sesi
        (8)(a); kanye

    b.  nokhomishani oyedwa ngesifundazwe ngasinye oqokwe nguNdunankulu
        wesifundazwe ngokwesigatshana sesi (8)(b).

(5) \(a) Ukhomishani oqokwe ngokwesigatshana sesi (7)(a) kufanele –

<!-- -->

(i) aphakanyiswe yikomiti lesiGungu elakhiwe ngamalungu azo zonke
    izinhlangano ezimelwe kusiGungu; futhi

(ii) avunywe yisiGungu ngesiphakamiso esithathwe ngokwesekwa ngamavoti
    eningi lamalungu aso.

<!-- -->

(b) Ukhomishani oqokwe nguNdunankulu wesifundazwe kufanele –

    i.  aphakanyiswe yikomiti lesishayamthetho sesifundazwe elakhiwe
        ngamalungu azo zonke izinhlangano ezimelwe kusishayamthetho;
        futhi

    ii. avunywe yisishayamthetho ngesiphakamiso esithathwe ngokwesekwa
        ngamavoti eningi lamalungu aso.

<!-- -->

(2) UMthetho wePhalamende kufanele wakhe inqubo elandelwayo
    yokuqasha okhomishani.

(3) Ukhomishani uqokelwa isikhathi esiyiminyaka emihlanu, esivuselelwa
    isikhathi esisodwa kuphela, kanti kufanele abe ngowesifazane noma
    owesilisa –

    a.  oyisakhamuzi saseNingizimu Afrika; futhi

    b.  ongumuntu ophilile futhi okulungele ukuqokwa onolwazi, noma
        ongumakadebona, ekulawulweni, ekuphatheni nasekuhlinzekweni
        kwezidingo zomphakathi.

(4) Ukhomishani angasuswa esikhundleni sakhe kuphela –

    a.  ngenxa yokuziphatha kabi, ukungabi sesimweni sokusebenza noma
        ukungasebenzi ngendlela efanele;

    b.  ngenxa yokuthathwa kwesinqumo ngalokho yikomiti lesiGungu
        Sikazwelonke noma, uma kungukhomishani oqokwe nguNdunankulu
        wesifundazwe, yikomiti lesishayamthetho laleso sifundazwe; kanye

    c.  ngokuvunywa yiPhalamende noma yisishayamthetho sesifundazwe
        esithintekile, kwesiphakamiso esesekwe ngamavoti eningi
        lamalungu aso efuna kususwe esikhundleni ukhomishani.

(5) UMongameli kufanele asuse esikhundleni ukhomishani lapho –

    a.  iPhalamende livuma isiphakamiso esithi ukhomishani lowo akasuswe
        esikhundleni; noma

    b.  kunesaziso esibhalwe phansi nguNdunankulu esamukelwe
        yisishayamthetho sokuthi kususwe ukhomishani.

(6) Okhomishani okuphawulwe ngabo kusigatshana sesi (7)(b)
    bangasebenzisa amandla futhi benze imisebenzi yeKhomishani
    ezifundazweni zabo njengoba kubekiwe emthethweni kazwelonke.

#### **Abasebenzi bakaHulumeni**

185. \(1) Ngaphakathi kokuphathwa kombuso kukhona abasebenzi beRiphabhuliki,
    okufanele basebenze, bahlelwe, ngokwezimiso zomthetho kazwelonke, futhi
    benze ngokwethembeka ekwenzeni izinqubomgomo ezisemthethweni kahulumeni
    wangaleso sikhathi.

<!-- -->

(2) Izimiso nemibandela yokuqashwa emsebenzini kahulumeni kufanele
    ilawulwe ngumthetho kazwelonke. Abasebenzi banelungelo lokuthola
    impesheni efanele njengoba ilawulwa ngumthetho kazwelonke.

(3) Akukho muntu osebenzela uhulumeni okufanele avunwe noma abandlululwe
    ngenxa yokuthi lowo muntu weseka iqembu noma inkolelo
    ethile yezombusazwe.

(4) Ohulumeni bezifundazwe babhekene nokufuna abasebenzi, ukuqasha,
    ukukhushulwa ezikhundleni, ukushintshela kwenye indawo umsebenzi
    kanye nokuxosha amalungu abasebenzi bakahulumeni emahhovisi
    okuphatha ngaphakathi kohlaka lwemigomo efanayo namazinga
    asetshenziswayo kubasebenzi bakahulumeni.

ISAHLUKO 11
-----------

### AMAZIKO EZOKUPHEPHA

#### **Imigomo ebusayo**

185. Imigomo elandelayo yengamela ukuphepha kwezwe eRiphabhuliki -

    a.  Ukuphepha kwezwe kufanele kubonise ukuzinikela kwabo bonke
        abantu baseNingizimu Afrika, njengabantu ngabanye futhi
        nanjengesizwe, ukuphilisana njengabantu abalinganayo, ngokuthula
        nokuzwana, ngokungasabi kanye nokufuna impilo engcono.

    b.  Ukuzinikela ekuphileni ngokuthula nangokuthula nangokuzwana
        kuvimbela wonke umuntu oyisakhamuzi saseNingizimu Afrika ukuthi
        abambe iqhaza empini, ngaphakathi ezweni noma namanye amazwe,
        ngaphandle kwalapho kunokwenzeka khona njengokuhlinzeka
        koMthethosisekelo noma umthetho kazwelonke.

    c.  Ukuphepha kwezwe kufanele kuqikelelwe ngendlela ehambisana
        nomthetho, kumbandakanya umthetho wamazwe ngamazwe.

    d.  Ukuphepha kwezwe kulawulwa yiPhalamende nomkhandlu
        ophathe kuzwelonke.

#### **Ukumiswa, ukuhleleka nokuziphatha kwezikhungo zezokuphepha**

185. \(1) Izikhungo zokuphepha zeRiphabhuliki zakhiwe ngumbutho wokuvikela
    owodwa, umbutho wamaphoyisa owodwa kanye namaziko obunhloli
    amiswe ngokoMthethosisekelo.

<!-- -->

(2) Umbutho wezokuvikela yiwona wodwa umbutho ohlomile
    osemthethweni eRiphabhuliki.

(3) Ngaphandle kwamaziko okuphepha amiswe ngokoMthethosisekelo,
    izinhlangano noma amaziko ahlomile, zingamiswa kuphela ngokusho
    komthetho kazwelonke.

(4) Amaziko okuphepha kufanele akhiwe futhi aqhutshwe
    ngokomthetho kazwelonke.

(5) Amaziko okuphepha kufanele enze, futhi kufanele afundise abuye
    aphoqelele amalungu awo ukuba enze izinto,ngendlela ehambisana
    nokushiwo nguMthethosisekelo nomthetho, kumbandakanya umthetho
    ongamasiko wamazwe ngamazwe kanye nezivumelwano zamazwe ngamazwe
    ezibophezela iRiphabhuliki.

(6) Akukho lungu lanoma yiliphi iziko lokuphepha elivunyelwe ukulandela
    umyalo ophambene ngokusobala nomthetho.

(7) Amaziko okuphepha, noma yinoma yimaphi amalungu awo, awanakwenza
    imisebenzi yawo ngendlela –

    a.  ekhinyabeza izinjongo zeqembu lezombusazwe elisemthethweni

> ngokoMthethosisekelo; noma

a.  eqhuba, ngendlela eqhuba izinjongo zeqembu lezombusazwe elithile.

<!-- -->

(2) Ukuze kufezeke imigomo yokusebenzela obala neyokuziphendulela,
    amakomiti asePhalamende amele amaqembu amaningi kufanele aqaphe
    konke ukwenza kwamaziko ezokuphepha ngendlela equnywe ngumthetho
    kazwelonke noma imitheshwana noma imiyalo yePhalamende.

##### Ezokuvikela

> **Umbutho wezokuvikela**

185. \(1) Umbutho wokuvikela kufanele uhleleke futhi uphathwe njengombutho
    ohlomile onokuzithiba.

> \(2) Injongo ebalulekile yombutho wokuvikela ukuvikela nokukhusela
> iRiphabhuliki, ukuhlonishwa kwemingcele yayo kanye nabantu bayo
> ngokwemigomo yomthetho wamazwe ngamazwe olawula ukusetshenziswa
> kwamandla.

#### **Izibopho ngokwezombusazwe**

185. \(1) Ilungu leKhabhinethi kufanele libheke ukuvikela.

<!-- -->

(2) NguMongameli kuphela, njengehloko yomkhandlu ophethe, ongagunyaza
    ukuqashwa kombutho wezokuvikela –

    a.  ngokubambisana nombutho wamaphoyisa;

    b.  ngenhloso yokuvikela iRiphabhuliki; noma

    c.  ngokufeza isibopho samazwe ngamazwe.

(3) Uma iziko lezokuvikela liqashwa nganoma iyiphi inhloso eshiwo
    kusigatshana sesi (2), uMongameli kufanele azise iPhalamende,
    ngokushesha futhi abike imininingwane efanele –

    a.  ngezizathu zokusetshenziswa kombutho wezokuvikela;

    b.  nganoma yiziphi izindawo lapho umbutho usetshenziswa khona;

    c.  ngenani labantu elithintekayo; kanye

    d.  nangesikhathi okulindelwe ukuthi umbutho uzosetshenziswa ngaso.

(4) Uma iPhalamende lingahlangani ezinsukwini zokuqala eziyisikhombisa
    ngemuva kokuqokwa kombutho wezokuvikela njengokucatshangwa
    esigatshaneni sesi (2), uMongameli kufanele anikeze ulwazi
    oludingekile kusigatshana sesi (3) ekomitini eliqaphayo elifanele.

#### **Ukukhuzwa kombutho wokuvikela**

185. \(1) UMongameli, njengenhloko ephethe ezweni unguMkhuzi oMkhulu wombutho
    wezokuvikela, futhi kufanele aqokele esikhundleni abaKhuzi Bempi
    bombutho wezokuvikela.

> \(2) Ukukhuzwa kwombutho wezokuvikela kufanele kwenziwe ngendlela
> ehambisana nokuyalela kwelungu leKhabhinethi elibhekene nezokuvikela,
> ngaphansi kokugunyazwa nguMongameli.

#### **Isimo sezokuvikelwa kwezwe**

185. \(1) UMongameli njengenhloko ephethe ezweni angakhipha isimemezelo
    sokuthi kunesimo sokuvikela izwe, futhi kufanele azise iPhalamende
    ngokushesha futhi anikeze imininingwane efanele –

    a.  ngezizathu zesimemezelo;

    b.  nganoma iyiphi indawo lapho kusetshenziswa khona umbutho; kanye

    c.  nangenani labantu abathintekayo.

<!-- -->

(2) Uma lingahlangene iPhalamende ngesikhathi kumenyezelwa isimo
    sokuvikela izwe, uMongameli kufanele abizele iPhalamende
    emhlanganweni ongejwayelekile zingakapheli izinsuku eziyisikhombisa
    senziwe isimemezelo.

(3) Isimemezelo sesimo sokuvikela izwe siyaphela ngaphandle kwalapho
    semukelwe yiPhalamende zingakapheli izinsuku
    eziyisikhombisa senziwe.

#### **Abasebenzela ukuvikela umphakathi abangamalungu omphakathi**

185. Kufanele umthetho kazwelonke umise iziko labasebenzela ezokuvikela
    bengewona amalungu ombutho kodwa bengamalungu ajwayelekile
    omphakathi, azosebenza ngaphansi kwelungu leKhabhinethi
    elibheke ezokuvikela.

##### Amaphoyisa

> **Iziko lezamaphoyisa**

185. \(1) Iziko lezamaphoyisa likazwelonke kufanele lihleleke ngendlela yokuba
    lisebenze emikhakheni kazwelonke, eyezifundazwe futhi, lapho kufanele,
    ezingxenyeni zohulumeni basekhaya.

<!-- -->

(2) Umthetho kazwelonke kufanele umise amandla nemisebenzi yeziko
    lamaphoyisa futhi uvumele amaphoyisa ukuba enze umsebenzi wawo
    ngendlela enempumelelo, enaka isidingo zezifundazwe.

(3) Izinjongo zeziko lezamaphoyisa ukuvimbela, ukulwisa nokuphenya
    ubelelesi, ukugcina ukuthula emphakathini nokuvikela nokuphephisa
    abahlali baseRiphabhuliki nempahla yabo, kanye nokuphakamisa
    nokuphoqelela umthetho.

#### **Izibopho ngokwezombusazwe**

185. \(1) Ilungu leKhabhinethi kufanele libheke ukwenziwa komsebenzi
    wobuphoyisa, futhi kufanele linqume inqubomgomo kazwelonke yomsebenzi
    wobuphoyisa ngemuva kokubonisana nohulumeni bezifundazwe nangokuqaphela
    izidingo zobuphoyisa kanye nezidingongqangi zezifundazwe ngokwesinqumo
    sabaphethe isifundazwe.

<!-- -->

(2) Inqubo yobuphoyisa kazwelonke ingabekela izinqubomgomo ezehlukene
    imibandela mayelana nezifundazwe ezahlukene ngemuva kokucabangela
    izidingo zobuphoyisa kanye nezidingongqangi zalezo zifundazwe.

(3) Isifundazwe ngasinye sinelungelo –

    a.  lokuqapha ukuziphatha kwamaphoyisa;

    b.  lokubeka iso ekusebenzeni ngempumelelo kweziko lamaphoyisa ,
        kumbandakanya nokwemukela imibiko ngeziko lamaphoyisa;

    c.  lokuthuthukisa ubudlelwane obuhle phakathi kwamaphoyisa
        nomphakathi;

    d.  lokubhekisisa impumelelo yokwenza umsebenzi wamaphoyisa
        ngokusobala; kanye

    e.  nelokuxhumana nelungu leKhabhinethi elibhekene nomsebenzi
        wobuphoyisa mayelana nobelelesi kanye nokusebenza
        kwamaphoyisa esifundazweni.

(4) Abaphethe esifundazweni banesibopho sokubheka imisebenzi yobuphoyisa
    –

    a.  egunyazwe yilesi Sahluko;

    b.  egunyazwe ngokomthetho kazwelonke; kanye

    c.  nabayabelwe ngokwenqubomgomo kazwelonke yezamaphoyisa.

(5) Ukuze isifundazwe sikwazi ukwenza imisebenzi ebekwe kusigatshana
    sesi (3) –

    a.  singacubungula, noma siqoke ikhomishani yophenyo, nganoma
        yiziphi izikhalo zokungasebenzi ngokugculisa kwamaphoyisa noma
        ukunqamuka kobudlelwane phakathi kwamaphoyisa kanye nanoma
        yimuphi umphakathi; futhi

    b.  kufanele senze izincomo elungwini leKhabhinethi
        elibheke ezamaphoyisa.

(6) Ngemuva kokwamukela kwesikhalo esifakwe ngabaphethe isifundazwe,
    inhlangano yezamaphoyisa ezimele yezikhalo emiswe ngumthetho
    kazwelonke kufanele iphenye noma yikuphi ukungaziphathi kahle
    okusolwayo, noma icala okusolwa ukuthi lenziwe, yilungu
    labasebenzela amaphoyisa esifundazweni.

(7) Umthetho kazwelonke kufanele uhlinzeke ngohlaka lokwakhiwa,
    lamandla, lemisebenzi kanye nokulawulwa komsebenzi
    wamaphoyisa kamasipala.

(8) Ikomiti elakhiwe ngamalungu eKhabhinethi kanye namalungu oMkhandlu
    Omkhulu obheke umsebenzi wamaphoyisa kufanele lakhiwe ukuze
    kuqikelelwe ukusebenza ngempumelelo kwamaphoyisa kanye nokubambisana
    okuyimpumelelo neminye imikhakha kahulumeni.

(9) Isishayamthetho sesifundazwe singadinga ukuthi ukhomishani
    wesifundazweavele ngaphambi kwaso noma kunoma yiliphi elinye
    lamakomiti aso ukuphendula imibuzo.

#### **Ukulawulwa kweziko lamaphoyisa**

185. \(1) UMongameli njengenhloko yabaphethe kuzwelonke kufanele aqokele
    esikhundleni umuntu wesifazane noma wesilisa njengoKhomishani Kazwelonke
    wamaphoyisa, ukuze alawule futhi aphathe amaphoyisa.

<!-- -->

(2) UKhomishani kaZwelonke kufanele alawule futhi aphathe amaphoyisa
    ngendlela ehambisana nemigomo kazwelonke yokwenza umsebenzi
    wamaphoyisa kanye neziyalelo zelungu leKhabhinethi elibhekene
    nomsebenzi wobuphoyisa.

(3) UKhomishani Kazwelonke, ngokuvumelana nabaphethe isifundazwe,
    kufanele aqokele esikhundleni umuntu wesifazane noma wesilisa
    njengokhomishani waleso sifundazwe, kodwa uma uKhomishani Kazwelonke
    kanye nabaphethe

> isifundazwe behluleka ukuvumelana ngokuqoka lowo muntu, ilungu
> leKhabhinethi
>
> elibhekene nomsebenzi wamaphoyisa kufanele lilamule phakathi
> kwamaqembu ezombusazwe.

(2) OKhomishani besifundazwe banesibopho kwezamaphoyisa ezifundazweni
    zabo –

    a.  njengoba kubekwe ngumthetho kazwelonke; kanye

    b.  nangokuhlonipha amandla kaKhomishana Kazwelonke okulawula
        nokuphatha umsebenzi wamaphoyisa njengokusho kwesigatshana
        sesi (2).

(3) UKhomishani wesifundazwe kufanele abike kusishayamthetho
    sesifundazwe minyaka yonke ngomsebenzi wobuphoyisa esifundazweni,
    futhi kufanele athumele ikhophi yombiko kuKhomishani Kazwelonke.

(4) Uma ukhomishani wesifundazwe engasabethembi abaphethe isifundazwe,
    labo baphathi bangamisa inqubo efanele yokususa noma ukushintshwa,
    noma ukuthathela izinyathelo zoqondisa izigwegwe, lowo khomishani,
    ngokulandela umthetho kazwelonke.

#### **Abasebenzela amaphoyisa bengamalungu omphakathi**

185. Kufanele kumiswe iziko labasebenzela amaphoyisa abangamalungu
    omphakathi, ngomthetho kazwelonke ukuthi basebenze ngokuyalelwa
    yilungu leKhabhinethi elibheke umsebenzi wobuphoyisa.

##### Ubunhloli

> **Ukumiswa nokulawulwa kwemisebenzi yobunhloli**

185. \(1) Noma yimiphi imisebenzi yobunhloli, ngaphandle kwengxenye yobunhloli
    engaphansi kombutho wezokuvikela, ingamiswa kuphela nguMongameli,
    njengenhloko ephethe kuzwelonke, futhi kuphela njengokusho
    komthetho kazwelonke.

> \(2) UMongameli njengenhloko ephethe kuzwelonke kufanele aqokele
> esikhundleni umuntu wesifazane noma wesilisa njengenhloko yezomsebenzi
> ngamunye wobunhloli, omiswe ngokwesigatshana soku-(1), futhi kufanele
> athathe isibopho ngokwezombusazwe mayelana nokulawulwa nokuyalelwa
> kwanoma yimiphi yale misebenzi noma aqoke ilungu leKhabinethi okuyilona
> elizothatha leso sibopho.

#### **Amandla, imisebenzi kanye nokuqapha**

185. Umthetho kazwelonke kufanele ulawule izinjongo, amandla kanye
    nemisebenzi yobunhloli, kumbandakanya nanoma iluphi uphiko
    lobunhloli lombutho wezokuvikela noma wezamaphoyisa, futhi kufanele
    uhlinzekele –

    a.  ukuqondaniswa kwayo yonke imisebenzi yobunhloli; kanye

    b.  nokuqaphelwa kwamalungu omphakathi kwezenzo zaleyo misebenzi
        yenhloli eqokelwe esikhundleni nguMongameli, njengenhloko
        ephethe kuzwelonke, futhi kwamukelwe ngesinqumo sePhalamende
        esesekwe yivoti lamalungu amabili kwamathathu okungenani.

ISAHLUKO 12
-----------

### ABAHOLI BENDABUKO

#### **Ukuvunywa**

185. \(1) Isikhungo, izinga kanye neqhaza elibanjwa ngubuholi bendabuko,
    njengoba kubekwa ngumthetho wamasiko, kuyavunywa, kuphela uma
    kuhambisana noMthethosisekelo.

<!-- -->

(2) Umbuso wendabuko olandela uhlelo lomthetho wamasiko ungasebenza
    kuphela ngokwanoma yimuphi umthetho osetshenziswayo kanye namasiko,
    ombandakanya ukuchibiyelwa noma ukuqedwa kwalowo mthetho
    noma amasiko.

(3) Izinkantolo kufanele zisebenzise imithetho yamasiko uma lowo mthetho
    kuyiwona usebenza, kuye ngokoMthethosisekelo kanye nanoma yimuphi
    umthetho ophathelene ngqo nomthetho wamasiko.

#### **Iqhaza eibanjwa ngabaholi bendabuko**

185. \(1) Umthetho kazwelonke ungahlinzekela iqhaza lobuholi bendabuko,
    njengesikhungo ezingeni lendawo ezindabeni ezithinta
    imiphakathi yendawo.

<!-- -->

(2) Ukuze kubhekanwe nezindaba eziphathelene nobuholi bendabuko, iqhaza
    labaholi bendabuko, umthetho wamasiko kanye namasiko emiphakathi
    elandela uhlelo lomthetho wamasiko –

    a.  umthetho kazwelonke noma wesifundazwe ungahlinzekela ukumiswa

> kwezindlu zabaholi bendabuko; futhi

a.  umthetho kazwelonke ungamisa umkhandlu wabaholi bendabuko.

ISAHLUKO 13
-----------

### IZIMALI

##### Okuphathene nezimali ngokubanzi

> **Isikhwama seMali sikaZwelonke**

185. \(1) Kunesikhwama Semali Sikazwelonke okufakwa kuso yonke imali kanye
    nemali etholwe nguhulumeni kazwelonke, okufanele ikhokhwe, ngaphandle
    kwemali eshiywe ngaphandle ngumthetho wePhalamende.

<!-- -->

(2) Imali ingakhishwa esiKhwameni Semali Sikazwelonke kuphela –

    a.  ngokuthi ibekwe eceleni ngokoMthetho Wephalamende; noma

    b.  njengemali ebekelwe umsebenzi othile ikhishwa esiKhwameni Semali
        Sikazwelonke, uma ihlinzekelwe kuMthethosisekelo noma
        kuMthethweni Wephalamende.

(3) Ingxenye elingene yemali yezifundazweni evela ezimalini zikazwelonke
    ikhishwa ngqo esiKhwameni Semali Kazwelonke.

> \[Usuku lokuqala ukusebenza kwesigaba sama 213: umhla zi 1 Januwari
> 1998.\]
>
> **Ukwabiwa ngokulingana kanye nokwabiwa kwezimali**

185. \(1) UMthetho Wephalamende kufanele uhlinzekele –

    a.  ukwehlukaniswa ngokulingana kwezimali eziqoqwe ezweni lonke
        phakathi kwemikhakha kahulumeni kazwelonke, yezifundazwe
        nohulumeni basekhaya;

    b.  ukutholwa kwendlela egculisayo yokunquma ngokulinganayo ubungako
        bengxenye yemali etholwa yisifundazwe ngasinye esabelweni
        sesifundazwe saleyo mali; kanye

    c.  nanoma yikuphi okunye ukwabiwa okuya kohulumeni bezifundazwe,
        basekhaya noma komasipala, kuvela esabelweni semali sikahulumeni
        kazwelonke, kanye nanoma yiziphi izimo okungenzelwa phezu kwazo
        lokho kwabiwa.

<!-- -->

(2) UMthetho oshiwo kusigatshaneni soku-(1) ungashaywa kuphela ngemuva
    kokubonisana nohulumeni besifundazwe, ohulumeni basekhaya
    abahlelekile kanye

> neKhomishani Yezezimali Neyesikhwama Sombuso, futhi kwabhekisiswa noma
> yisiphi isincomo seKhomishani; futhi kufanele ubhekele –

a.  izidingo zezwe;

b.  noma iyiphi imibandela okufanele yenziwe mayelana nesikweletu sezwe
    kanye nezinye izibopho zikazwelonke;

c.  izidingo nezintshisekelo zikahulumeni kazwelonke, ezitholakele
    ngokuthi kusetshenziswe imigomo engathathi hlangothi;

d.  isidingo sokuqinisekisa ukuthi izifundazwe nomasipala bayakwazi
    ukufeza izidingongqangi nokwenza imisebenzi abayabelwe;

e.  amandla ezezimali kanye nokusebenza ngekhono kwezifundazwe
    nomasipala; (f) izidingo zokuthuthukiswa nezinye izidingo
    zezifundazwe, zohulumeni

> basekhaya kanye nomasipala;

(g) ukwehluka kwezimo zomnotho kuzifundazwe naphakathi kwezifundazwe;

(h) izibopho zezifundazwe nomasipala ngokomthetho kazwelonke;

(i) ukufuneka kokwabiwa kwezabelo zemali ezisimeme nezilindelekile;
    kanye

(j) nesidingo sokungaqinisi izintamo uma kubhekwana nezimo eziphuthumayo
    noma ezinye izidingo zesikhashana, kanye namanye amaphuzu esekelwe
    kuzimo ezifanayo.

> \[Usuku lokuqala kwesigaba sama 214: umhal zi 1 Januwari 1998.\]

#### **Izabelozimali zikazwelonke, zesifundazwe nezomasipala**

185. \(1) Izabelozimali zikazwelonke, zesifundazwe nezomasipala kanye
    nezinqubo zokwabiwa kwezimali kufanele zigqugquzelele ukusebenzela
    obala, ukuphenduleka, kanye nokuphathwa kwezimali okunempumelelo
    kwezomnotho, kwezikweletu kanye nomkhakha womphakathi.

<!-- -->

(2) Umthetho kazwelonke kufanele ubeke imiyalo –

    a.  uhlobo izabelozimali zikazwelonke, ezezifundazwe nezomasipala
        okufanele uhlobo izabelozimali zikazwelonke, ezezifundazwe
        nezomasipala okufanele lube yilona;

    b.  ngokuthi izabelozimali zikazwelonke, ezezifundazwe noma zendawo
        kufanele zethulwe nini; kanye

    c.  nokuthi izabelozimali emkhakheni ngamunye kahulumeni kufanele
        zibonise ukuthi izimali zivelaphi nokuthi izindleko ezihlongozwa
        zizohambisana

ngayiphi indlela nomthetho kazwelonke.

(2) Isabelozimali nagsinye emkhakheni kahulumeni ngamunye kufanele
    siqukathe –

    a.  izilinganiso zezimali ezizotholwa nezizosetshenziswa
        ezehlukanisa phakathi kwezindleko zesikhthi eside kanye
        nezindleko eziqhubekayo;

    b.  iziphakamiso zokuthi izikweletu noma yikuphi ukuntuleka kwemali
        okulindelekile kuzokhokhwa kanjani kuleso sikhathi okuzobe
        kwenzeka ngaso; kanye

    c.  nokukukhombisa izinhloso mayelana nokwebolekwa kwemali nezinye
        izinhlobo zezikweletu zomphakathi ezizokwandisa izikweletu
        zomphakathi onyakeni olandelayo.

> \[Usuku lokuqala kwesigaba sama 215: umhla zi 1 Januwari 1998.\]

#### **Ukulawulwa kwezimali zombuso**

185. \(1) Umthetho kazwelonke kufanele umise ihhovisi likazwelonke lokugcina
    izimali zombuso bese ubeka izindlela zokuqinisekisa kokubili ukusebenza
    ngendlela esobala kanye nokulawulwa kokusetshenziswa kwezimali
    emkhakheni ngawunye kahulumeni, ngokuthi wethule –

    a.  izindlela zokugcinwa kwama-akhawunti ezijwayelekile
        njengezamukeliwe

zokubika ngezimali;

a.  izigaba imali esetshenziselwa zona ngokufanayo mayelana
    nokusetshenziswa kwemali; kanye

b.  nemigomo nezilinganiso ezifanayo mayelana nezimali zombuso.

<!-- -->

(2) Ihhovisi likazwelonke lezimali zombuso kufanele liphoqelele
    ukulandelwa kwezinyathelo ezisungulwe ngokwesigatshana soku (1),
    futhi lingavimba ukwedluliselwa kwezimali engxenyeni yombuso uma
    ngabe leyo ngxenye yombuso yephule lezo zinyathelo ngendlela embi
    kakhulu noma elokhu iphindaphindwa.

> \[Isigatshana sesi (2) indawo yaso ithathwe yisigaba sesi 5(a)
> soMthetho Wesikhombisa Wokuchibiyela uMthethosisekelo we 2001.\]

(2) Isinqumo sokumisa ukwedluliswa kwezimali okufanele zitholwe
    yisifundazwe ngokwesigaba sama 214(1) (b) singathathwa kuphela
    ngaphansi kwezimo eziphawulwe esigatshaneni sesi (2), futhi –

    a.  asinakumisa ukwedluliswa kwemali isikhathi esingaphezulu
        kwezinsuku

> eziyi-120; futhi

a.  singaphoqelelwa ngokushesha, kodwa sizophela kusukela esikhathini
    esedlule ngaphandle uma iPhalamende lisemukela kulandela uhlelo
    olufana kakhulu nalolo olumiswe ngokwesigaba sama 76(1) futhi
    lwamiswa yimitheshwana nemiyalo ehlanganyelwe yePhalamende. Lolu
    hlelo kufanele lwenziwe luqedwe kungakapheli izinsuku ezingama-30
    senziwe isinqumo sehhovisi likazwelonke lezimali zombuso.

> \[Isigatshana sesi (3) sichibiyelwe yisigaba sesi 5(b) soMthetho
> Wesikhombisa Wokuchibiyela uMthethosisekelo we 2001.\]

(2) IPhalamende lingasivuselela isinqumo sokumisa ukwedluliswa kwemali
    zingeqi izinsuku eziyi 120 ngasikhathi ngasinye, ngemuva kokulandela
    uhlelo olubekwe ngokwesigatshana sesi (3).

(3) Ngaphambi kokuthi iPhalamende lemukele noma livuselele isinqumo
    sokumisa ukwedluliselwa kwezimali esifundazweni –

    a.  uMcubunguli Mabhuku Jikelele Wezimali Zombuso kufanele anikeze

> iPhalamende umbiko; futhi

a.  isifundazwe kufanele sinikwe ithuba lokuziphendulela ngalokho
    esethweswe icala ngakho, futhi sibeke udaba lwaso phambi kwekomiti.

#### **Impahla nemisebenzi ekhokhelwa ngezimali zikahulumeni**

185. \(1) Uma ingxenye yombuso emkhakheni kahulumeni kazwelonke, wesifundazwe
    noma wasekhaya, noma iyiphi enye inhlangano evezwe emthethweni
    kazwelonke, ungena ezivumelwaneni mayelana nempahla noma imisebenzi,
    kufanele zikwenze lokhu ngokuhambisana nohlelo olungenzeleli,
    olulinganayo, olusobala, olufanele nolungabizi.

<!-- -->

(2) Isigatshana soku (1) asizivimbeli izingxenye zombuso noma izikhungo
    okubhekiswe kuzo kuleso sigatshana ukuthi zisebenzise inqubomgomo
    yokutholwa kwempahla noma wokwenziwa kwemisebenzi ehlinzekela -

    a.  izigaba ezinconywayo kunezinye lapho kwabiwa izivumelwano
        ezenziwayo;

> kanye

a.  nokuvikelwa noma ukuthuthukiswa kwabantu noma izigaba zabantu,
    ababekwe esimweni esingesihle ngenxa yobandlululo.

<!-- -->

(2) Umthetho kazwelonke kufanele ubeke uhlaka okufanele kwenzelwe
    ngaphakathi

> kwalo inqubomgomo ephawulwe ezigatshaneni sesi (2).
>
> \[Isigatshana sesi (3) indawo yaso ithathwe yisigaba sesi 6 soMthetho
> Wesikhombisa Wokuchibiyela uMthethosisekelo we 2001.\]

#### **Iziqinisekiso zikahulumeni**

185. \(1) Uhulumeni kazwelonke, uhulumeni wesifundazwe noma umasipala
    anganikeza isiqinisekiso ngemali etshelekwayo kuphela uma isiqinisekiso
    sihambisana nanoma yimiphi imibandela ebekwe emthethweni kazwelonke.

<!-- -->

(2) Umthetho kazwelonke ophawulwe esigatshaneni soku (1) ungashaywa
    kuphela ngemuva kokuthi noma yiziphi izincomo zeKhomishani
    Yezezimali Neyesikhwama Sombuso sezicutshunguliwe.

(3) Minyaka yonke, uhulumeni ngamunye kufanele ashicilele umbiko
    ngeziqinisekiso azinikile.

> \[Usuku lokuqala ukusebenza kwesigaba sama 218: umhla zi 1 Januwari
> 1998.\]

#### **Ukukhokhelwa kwabantu abasezikhundleni zikahulumeni**

185. \(1) UMthetho Wephalamende kufanele umise uhlaka lokunquma –

    a.  ngamaholo, izibonelelo nezinzuzo zamalungu esiGungu
        Sikazwelonke, izithunywa ezisezikhundleni unomphela zoMkhandlu
        Wezifundazwe Kazwelonke, zamalungu eKhabhinethi, zamaPhini
        oNgqongqoshe, zabaholi bendabuko kanye nezamalungu anoma yimiphi
        imikhandlu yabaholi bendabuko; kanye

    b.  nokubeka umkhawulo ongenakweqiwa ngamaholo, izibonelelo noma
        izinzuzo zamalungu ezishayamthetho zezifundazwe, zamalungu
        emiKhandlu ePhethe kanye namalungu eMikhandlu Yomasipala
        bezinhlobo ezahlukene.

<!-- -->

(2) Umthetho kazwelonke kufanele umise ikhomishani ezimele yokwenza
    izincomo mayelana namaholo, izibonelelo kanye nezinzuzo eziphawulwe
    esigatshaneni soku (1).

(3) IPhalamende lingemukela umthetho ophawulwe esigatshaneni soku (1)
    kuphela ngemuva kokucubungula nanoma yiziphi izincomo ezenziwe
    yiKhomishani emiswe njengoba kushiwo esigatshaneni sesi (2).

(4) Abaphethe kuzwelonke, abaphethe esifundazweni, umasipala noma
    yisiphi esinye

> isiphathimandla bangasebenzisa umthetho kazwelonke ophawulwe
> esigatshaneni soku (1), kuphela ngemuva kokucubungula noma yisiphi
> isincomo esenziwe yiKhomishani emiswe ngokwesigatshana sesi (2).

(2) Umthetho kazwelonke kufanele umise izinhlaka zokunquma ngamaholo,
    izibonelelo nezinzuzo zamajaji, zoMvikeli Womphakathi, zoMcubunguli
    Mabhuku Jikelele Wezimali Zombuso kanye nezamalungu anoma iyiphi
    iKhomishani ehlinzekelwe kuMthethosisekelo, kumbandakanya
    isiphathimandla sezokusakaza esiphawulwe esigabeni se 192.

##### IKhomishani Yezezimali Neyesikhwama Sombuso

> **Ukumiswa nokusebenza kwayo**

185. \(1) KuneKhomishani Yezezimali Neyesikhwama Sombuso YeRiphabhuliki eyenza
    izincomo ezicatshangwayo kulesi Sahluko, noma emthethweni kazwelonke,
    izethule ePhalamende, kuzishayamthetho zezifundazwe kanye nakunoma
    yiziphi ezinye iziphathimandla ezibekwe ngumthetho kazwelonke.

<!-- -->

(2) IKhomishani izimele futhi ilawulwa kuphela nguMthethosisekelo
    nangumthetho, futhi kufanele ingachemi.

(3) IKhomishani kufanele isebenze ngokoMthetho Wephalamende futhi,
    ekwenzeni imisebenzi yayo, kufanele icubungule wonke amaphuzu
    athintekayo, kumbandakanya lawo asihlwini olusesigabeni sama 214(2).

#### **Ukuqokelwa esikhundleni nesikhathi sesikhundla samalungu**

185. \(1) IKhomishani yakhiwe yilaba bantu besifazane nabesilisa abalandelayo
    abaqokelwe esikhundleni nguMongameli, njengenhloko yabaphethe
    kuzwelonke -

    a.  Usihlalo kanye nephini likasihlalo;

    b.  abantu abathathu abakhethwe, ngemuva kokubonisana noNdunankulu,
        ohlwini olwenziwe ngokuhambisana nenqubo ebekwe ngumthetho
        kazwelonke;

    c.  abantu ababili abakhethwe, ngemuva kokubonisana nohulumeni
        basekhaya abahlelekile, ohlwini olwenziwe ngohambisna nenqubo
        ebekwe ngumthetho kazwelonke; kanye

    d.  nabanye abantu ababili.

> \[Isigatshana soku (1) indawo yaso ithathwe yisigaba sesi 7(a)
> soMthetho Wesihlanu Wokuchibiyela uMthethosisekelo we 1999\] futhi
> yaphinda yathathwa yisigaba sesi 7(a) soMthetho Wesikhombisa
> Wokuchibiyela uMthethosisekelo we 2001.\]
>
> (1A) Umthetho kazwelonke okubhekiswe kuwo esigatshaneni soku (1)
> kufanele ubonelele ukubamba iqhaza –

(a) koNdunankulu ekwenziweni kohlu olucatshangwa esigatshaneni soku-(1)

(b); kanye

(a) nokukahulumeni wasekhaya ohlelekile ekwenziweni kohlu oluhlongozwa
    esigatshaneni soku (1)(c).

> \[Isigatshana soku (1A) sifakwe yisigaba sesi 7(b) soMthetho
> Wesikhombisa Wokuchibiyela uMthetho- sisekelo we 2001.\]

(2) Amalungu eKhomishani kufanele abenolwazi obufanele.

(3) Amalungu asebenza ezikhundleni ngokomthetho kazwelonke. UMongameli
    angasusa ilungu esikhundleni ngezizathu zokungaziphathi kahle,
    zokungakwazi ukwenza umsebenzi ngenxa yesimo esithile noma
    zokungawazi umsebenzi.

#### **Imibiko**

185. IKhomishani kufanele inikeze imibiko ngezikhathi ezibekiwe
    ePhalamende nakuzishayamthetho zezifundazwe.

##### IBhange Elikhulu Lesizwe

> **Ukumiswa**

185. IBhange Lesizwe LaseNingizimu Afrika liyibhange elikhulu
    laseRiphabhuliki futhi lilawulwa ngokoMthetho Wephalamende.

#### **Inhloso ebalulekile**

185. \(1) Inhloso ebalulekile yeBhange Lesizwe LaseNingizimu Afrika ukuvikela
    intengo yemali ukuze kuqinisekiswe ukukhula komnotho okungantengantengi
    nokuqhubekayo eRiphabhuliki.

> \(2) IBhange Lesizwe LaseNingizimu Afrika, ekufezeni inhloso yalo
> ebalulekile, kufanele
>
> lenze imisebenzi yalo ngokuzimela nangaphandle kokwesaba, ukukhetha
> noma ukujivaza, kodwa kufanele kube nokubonisana njalo phakathi
> kweBhange nelungu leKhabhinethi elibheke ezezimali zikazwelonke.

#### **Amandla nemisebenzi**

185. Amandla nemisebenzi yeBhange Lesizwe LaseNingizimu Afrika yileyo
    evame ukusetshenziswa futhi yenziwe ngamabhange amakhulu, nekufanele
    imiswe nguMthetho Wephalamende futhi kufanele isetshenziswe noma
    yenziwe ngokwemibandela ebekwe ngokwalowo Mthetho.

##### IziNdaba Eziphathelene Nezezimali Zesifundazwe Nezendawo

> **IsiKhwama seziMali zesiFundazwe**

185. \(1) KunesiKhwama Sezimali Zesifundazwe sesifundazwe ngasinye okufanele
    kufakwe kuso zonke izimali ezitholwe nguhulumeni wesifundazwe,
    ngaphandle kwemali eshiywe ngaphandle ngokufanele ngokwalo
    Mthetho Wephalamende.

<!-- -->

(2) Imali ingakhishwa esiKhwameni Semali Sesifundazwe kuphela –

    a.  ngokuthi ithathwe ngokoMthetho wesifundazwe; noma

    b.  njengemali ebezelwe umsebenzi othile kusiKhwameni Semali
        Sesifundazwe, uma ihlinzekelwe kuMthethosisekelo noma
        kumthetho wesifundazwe.

(3) Izimali ezabiwe ngokusebenzisa isifundazwe ziya kuhulumeni wasekhaya
    kuleso sifundazwe, ngokwesigaba sama 214(1), zikhishwa ngqo
    esiKhwameni Semali saleso sifundazwe.

(4) Umthetho kazwelonke unganquma ngohlaka okumele kusetshenzelwe
    ngaphakathi kwalo ukuthi -

    a.  uMthetho wesifundazwe ngokwesigatshana sesi (2)(b) ungagunyaza

> ukuba kukhishwe imali njengemali ebibizwa ngqo kusiKhwama Semali
> Sesifundazwe; kanye

a.  nemali eyabiwe ngesifundazwe yanikwa uhulumeni wasekhaya kuleso
    sifundazwe ngokwesigatshana sesi (3) kufanele ikhokhelwe omasipala
    kuleso sifundazwe.

> \[Isigatshana sesi (4) singezwe yisigaba sesi 8 soMthetho Wesikhombisa
> Wokuchibiyela uMthetho- sisekelo we 2001.\]
>
> \[Usuku lokuqala ukusebenza kwesigaba sama-226: umhla zi 1 kuMasingana
> 1998.\]

#### **Imithombo kazwelonke yezimali zesifundazwe nezikahulumeni wasekhaya**

185. \(1) Uhulumeni wasekhaya nesifundazwe ngasinye –

    a.  banelungelo lokuthola ingxenye egculisayo yemali eqoqwe
        kuzwelonke ukuze bakwazi ukuhlinzekela izidingo zomphakathi
        nokwenza imisebenzi abayabelwe; futhi

    b.  bangathola okunye ukwabiwa okuqhamuka emalini kahulumeni
        kazwelonke, okungabekelwa izimiso noma kungabinazimiso.

<!-- -->

(2) Izimali ezingaphezulu eziqoqwe yizifundazwe noma ngomasipala
    zingesuswe engxenyeni yabo yemali eqoqwe ngokukazwelonke, noma
    kokunye ukwabiwa abakuthole ezimalini zikahulumeni kazwelonke.
    Ngokulinganayo, uhulumeni kazwelonke akaphoqwe yilutho ukuba
    anxephezelise izifundazwe noma omasipala abangaqoqi izimali
    ezilingana nezimali ezingaqoqwa noma izintela ezingakhokhwa.

(3) Ingxenye yemali egculisayo yesifundazwe eqoqwe kuzwelonke kufanele
    yedluliselwe kusifundazwe ngokushesha futhi kungazange kubanjwe
    zimali kuyo, ngaphandle kwalapho ukwedluliswa kumiswe ngokwesigaba
    sama 216.

(4) Isifundazwe kufanele sizihlinzekele ngokwaso noma yiziphi izinto
    esizidingayo, ngokokuhlinzeka komthethosisekelo waso wesifundazwe,
    ezingaphezulu kwezidingo ezihlongozwe kuMthethosisekelo.

> \[Usuku lokuqala ukusebenza kwesigaba sama 227: umhla zi 1 Januwari
> 1998.\]

#### **Izintela zesifundazwe**

> 228 .(1) Isishayamthetho sesifundazwe singabeka –

(a) izintela, izimali ezikhokhewa okuthile nezimali ezikhokhelwa
    izimpahla ezithile, ngaphandle kwentela yeholo, intela efakwa
    enanini lentengo yokuthile, intela eyejwayelekile kokuthengiswayo,
    intela yomhlaba nezakhiwo noma intela yemikhiqizo yakwamanye amazwe;
    kanye

(b) nemali eyinani elingaguquki ehlawuliswa ngaphezu kwanoma iyiphi
    intela, imali ekhokhelwa okuthile noma imali ekhokhelwa izimpahla
    ezithile ebekwe ngumthetho kazwelonke, ngaphandle kwezimali
    zezintela ezivela emalini etholwa ngezohwebo, emalini efakwa enanini
    lentengo yokuthile, intela yomhlaba nezakhiwo noma izintela
    zemikhiqizo evela kwamanye amazwe.

> \[Indima (b) indawo yayo ithathwe yisigaba sesi 9 soMthetho
> Wesikhombisa Wokuchibiyela uMthethosisekelo we 2001.\]

(2) Amandla esishayamthetho sesifundazwe okubeka izintela, izimali
    ezikhokhiselwa okuthile, izimali ezikhokhelwa izimpahla ezithile
    kanye nezimali ezihlawuliswa ngaphezulu –

    a.  awanakusetshenziswa ngendlela engakhinyabeza kakhulu futhi
        ngendlela

> engafanele izinqubomgomo zikazwelonke zezomnotho, izinyathelo
> eziphathelene nezomnotho ezeqe imingcele yezifundazwe, noma
> ukuhanjiswa ngokukazwelonke kwezimpahla, imisebenzi eyenziwayo,
> izimali noma abasebenzi; futhi

a.  kufanele alawulwe ngokoMthetho Wephalamende, ongashaywa kuphela
    ngemuva kokucutshungulwa kwanoma yiziphi izincomo zeKhomishani
    Yezezimali Neyesikhwama Sombuso.

> \[Usuku lokuqala ukusebenza kwesigaba sama 228: umhla zi 1 Januwari
> 1998.\]

#### **Amandla nemisebenzi yesikhwama sezimali sikamasipala**

229. \(1) Ngokwesigatshana sesi (2), sesi (3) kanye nesesi 4), umasipala
    angahlawulisa –

    a.  intela yempahla umuntu anayo kanye nezimali ezihlawuliswa
        ngaphezulu ezimalini ezikhokhiselwa umsebenzi owenziwe noma
        owenziwe egameni likamasipala; futhi

    b.  uma egunyazwe ngumthetho kazwelonke, angabeka ezinye izintela,
        izimali ezikhokhiselwa okuthile nezimali ezikhokhelwa izimpahla
        ezithile ezifanele uhulumeni waskhaya noma uhlobo lukahulumeni
        wasekhaya okungena ngaphansi kwalo lowo masipala, kodwa
        akunamasipala ovunyelwe ukubeka intela yeholo, intela efakwa
        enanini lentengo yezinto, intela ejwayelekile yokuthengiswayo
        noma intela yemikhiqizo evela kwamanye amazwe.

<!-- -->

(2) Amandla kamasipala okuhlawulisa izintela empahleni yabantu, izimali
    ezihlawuliswa ngaphezulu kwezimali ezikhokhiselwa umsebenzi owenziwe
    noma owenziwe egameni likamasipala, noma ezinye izintela, izimali
    ezikhokhiselwa okuthile noma izimali ezikhokhelwa izimpahla ezithile
    zemikhiqizo evela kwamanye amazwe –

    a.  awanakusetshenziswa ngendlela engakhinyabeza kakhulu futhi
        ngendlela

> engafanele izinqubomgomo zikazwelonke zezomnotho, izinyathelo

eziphathelene nezomnotho ezeqe imingcele yezifundazwe, noma ukuhanjiswa
ngokukazwelonke kwezimpahla, imisebenzi eyenziwayo, izimali noma
abasebenzi; futhi

a.  angalawulwa ngumthetho kazwelonke.

<!-- -->

(2) Uma omasipala ababili benamandla afanayo ngokwesikhwama sombuso
    nangokwemisebenzi emayelana nendawo efanayo, ukwabiwa ngendlela
    efanele kwalawo mandla nemisebenzi kufanele kwenziwe
    ngokomthetho kazwelonke. Ukwabiwa kungenziwa kuphela ngemuva
    kokuqashelwa kwale migomo elandelayo

> -

a.  Isidingo sokuhambisana nemigomo ezwakalayo yokukhwa kwentela;

b.  Amandla nemisebenzi eyenziwa ngumasipala ngamunye;

c.  Ubungako besikhwama sombuso sikamasipala ngamunye;

d.  Ukusebenza ngempumelelo nangekhono lokwenziwa kokuhlawuliswa
    kwezintela, izimali ezikhokhiselwa okuthile nezimali ezikhokhelwa
    izimpahla ezithile.

e.  Ukulingana.

<!-- -->

(2) Akukho lutho kulesi sigaba okuvimbela ukwabelana ngemali etholwe
    ngokwalesi sigaba phakathi komasipala abanamandla phezu kwesikhwama
    sombuso kanye nemisebenzi kuleyo ndawo.

(3) Umthetho kazwelonke ocatshangwa kulesi sigaba ungamiswa kuphela
    ngemuva kokubonisana nohulumeni wasekhaya kanye neKhomishani
    Yezezimali Neyesikhwama Sombuso, futhi uma sekucutshungulwe noma
    yisiphi isincomo seKhomishani.

> \[Usuku lokuqala ukusebenza kwesigaba sama 229: umhla zi 1 Januawari
> 1998.\]

#### **Imali ebolekwa yisifundazwe**

229. \(1) Isifundazwe singaboleka izimali zokuhlangabeza izindleko ezingaveli
    njalo nezezindleko eziqhubekayo ngokomthetho kazwelonke, kodwa imali
    ebolekelwa izindleko eziqhubekayo ingabolekwa kuphela uma kunesidingo
    sokuvala lapho kunokuntula khona onyakeni othile wezimali.

<!-- -->

(2) Umthetho kazwelonke ophawulwe esigatshaneni soku (1) ungashaywa
    kuphela ngemuva kokuba izincomo zeKhomishani Yezezimali Neyesikhwama
    Sombuso sezicutshunguliwe.

> \[Isigaba sama 230 indawo yaso ithathwe yisigaba se 10 soMthetho
> Wesikhombisa Wokuchibiyela uMthethosisekelo we 2001.\]

#### **Imali ebolekwa ngumasipala**

> 230A. (1) UMkhandlu Kamasipala, ngokulandela umthetho kazwelonke -

a.  ungabolekela umasipala izimali zokuhlangabezana izindleko ezingaveli
    njalo nezezindleko eziqhubekayo, kodwa imali ebolekelwa izindleko
    eziqhubekayo ingabolekwa kuphela uma kunesidingo sokuvala lapho
    kunokuntula khona onyakeni othile wezimali; futhi

b.  ungazibophezela wona kanye noMkhandlu wakusasa ekusetshenzisweni
    kwegunya lawo lomthetho nelokuphatha ukutholela umasipala izimali
    ezibolekwayo noma ukumtshalela izimali.

> \(2) Umthetho kazwelonke ophawulwe esigatshaneni soku (1) ungashaywa
> kuphela ngemuva kokuba izincomo zeKhomishani Yezezimali Neyesikhwama
> Sombuso sezicutshunguliwe.
>
> \[Isigaba sama 230A sifakwe yisigaba se 17 soMthetho Wesithupha
> Wokuchibiyela uMthethosisekelo we 2001.\]

ISAHLUKO 14
-----------

### IZIMISO EZIXUBILE

##### Umthetho wamazwengamazwe

> **Izivumelwano zamazwe ngamazwe**

229. \(1) Ukuxoxisana nokusayinwa kwazo zonke izivumelwano zamazwe ngamazwe
    kungumsebenzi woMkhandlu Ophethe Kazwelonke.

<!-- -->

(2) Isivumelwano samazwe ngamazwe sibophezela iRiphabhuliki kuphela
    ngemuva kokuthi samukelwe ngesinqumo esithathwe ndawo zombili
    yiPhalamende kanye noMkhandlu Wezifundazwe Kazwelonke, ngaphandle
    kwalapho kuyisivumelwano esiphawulwe esigatshaneni sesi-(3).

(3) Isivumelwano samazwe ngamazwe sohlobo oluphathelene nezobuciko
    obuthile, nezokuhambisa kahle imisebenzi noma ezokuphatha, noma
    isivumelwano esingadingi ukwemukelwa noma ukwesekwa, esenziwe
    nguMkhandlu Ophethe, sibophezela iRiphabhuliki ngaphandle
    kokwamukelwa yisiGungu Sikazwelonke noma uMkhandlu Wezifundazwe
    Kazwelonke, kodwa kufanele sethulwe phambi kwePhalamende kanye
    noMkhandlu kungakedluli ngesikhathi esifanele.

(4) Noma yisiphi isivumelwano samazwe ngamazwe siba ngumthetho
    kuRiphabhuliki uma senziwe umthetho ngokushaywa komthetho
    kazwelonke; kodwa

> isimiso sesivumelwano esizisebenzayo ngokwaso esamukelwe yiPhalamende
> singumthetho eRiphabhuliki ngaphandle kwalapho siphambene
> noMthethosisekelo noma uMthetho Wephalamende.

(2) IRiphabhuliki iboshezelwa yizivumelwano zamazwe ngamazwe
    ezazibophelela iRiphabhuliki ngesikhathi uMthethosisekelo
    uqala ukusebenza.

> **Umthetho wamazwe ngamazwe osuyisiko**

229. Umthetho wamazwe ngamazwe osuyisiko ungumthetho kuRiphabhuliki
    ngaphandle kwalapho ungahambisani noMthethosisekelo noma
    uMthetho Wephalamende.

#### **Ukusetshenziswa komthetho wamazwe ngamazwe**

229. Uma kuhunyushwa noma yimuphi umthetho, yonke inkantolo kufanele
    ikhethe noma yikuphi ukuhunyushwa komthetho okuhambisana nomthetho
    wamazwe ngamazwe kunokunye ukuhunyushwa okungahambisani nomthetho
    wamazwe ngamazwe.

##### Ezinye izindaba

> **Imiqulu yamaLungelo**

229. Ukuze kujuliswe isiko lenqubo yentando yeningi elimiswe
    nguMthethosisekelo, iPhalamende lingamukela imiQulu Yamalungelo
    ehambisana nemibandela yoMthethosisekelo.

#### **Ukuzimela**

229. ILungelo labantu baseNingizimu Afrika beboke lokuba bazimele,
    njengoba kukhonjisiwe kulo Mthethosisekelo, alikuvimbeli, ohlakeni
    lwaleli lungelo, ukwemukelwa komqondo welungelo lokuzimela kwanoma
    yimuphi umphakathi ohlanganyele amasiko nolimi olufanayo, endaweni
    ethile yeRiphabhuliki noma yingayiphi enye indlela, ebekwe
    ngumthetho kazwelonke.

#### **Ukwesekwa ngezimali kwamaqembu ezombusazwe**

229. Ukuthuthukisa inqubo yentando yeningi yamaqembu ahlukahlukene,
    imithetho kazwelonke kufanele ihlinzekele ukwesekwa ngezimali
    kwamaqembu ezombusazwe abamba iqhaza kuzishayamthetho zikazwelonke
    nezesifundazwe ngokulingana nangokufaneleka kwawo ngokwamanani.

#### **Ukwenziwa kwemisebenzi ngokukhuthala**

229. Zonke izibopho zoMthethosisekelo kufanele zenziwe ngokukhuthala
    nangokungachithi sikhathi.

#### **Ukwenzelwa imisebenzi nokwedluliswa kwamandla okwenza imisebenzi**

229. Ingxenye kahulumeni ephethe kunoma yimuphi umkhakha kahulumeni –

    a.  ingedlulisela noma yimaphi amandla noma umsebenzi okumele
        usetshenziswe noma wenziwe ngokomthetho kunoma iyiphi enye
        ingxenye kahulumeni ephethe, inqobo nje uma ukwedluliselwa
        kwamandla nemisebenzi kuhambisana nomthetho ngokokusetshenziswa
        kwamandla noma ukwenziwa komsebenzi; noma

    b.  ingasebenzisa noma yimaphi amandla noma yenze noma iyiphi
        imisebenzi iyenzela noma iyiphi enye ingxenye kahulumeni ephethe
        ngokuthi isebenze ukwenzela abanye umsebenzi noma
        yedluliselwe umsebenzi.

#### **Izincazelo**

229. KuMthethosisekelo, ngaphandle kwalapho isimo sikhombisa
    okwehlukile - “umthetho kazwelonke”umbandakanya –

    a.  umthetho ongaphansi komunye owenziwe ngokoMthetho Wephalamende;

kanye

a.  nomthetho owawusetshenziswa ngesikhathi uMthethosisekelo uqala
    ukusebenza futhi olawulwa nguhulumeni kazwelonke;

> “ingxenye yombuso”isho –

(a) noma yimuphi umnyango wombuso noma wokuphatha emkhakheni kahulumeni
    kazwelonke, wesifundazwe noma kahulumeni wasekhaya; noma

(b) noma yisiphi esinye isikhungo sokusebenza noma inhlangano –

    i.  esebenzisa amandla noma eyenza umsebenzi ngokoMthethosisekelo
        noma umthethosisekelo wesifundazwe; noma

    ii. esebenzisa amandla okusebenza emphakathini noma eyenza umsebenzi
        womphakathi ngokwanoma yimuphi umthetho, kodwa ayifaki inkantolo
        noma isikhulu sezomthetho;

> “umthetho wesifundazwe”umbandakanya –

(a) umthetho ongaphansi komunye owenziwe ngokomthetho wesifundazwe;
    kanye

(b) nomthetho owawusetshenziswa ngesikhathi uMthethosisekelo uqala
    ukusebenza futhi owawulawulwa nguhulumeni wesifundazwe.

#### **Ukungahambisani emibhalweni eyahlukene**

229. Uma kukhona ukungahambisani phakathi kwemibhalo eyahlukahlukene
    yoMthethosisekelo, umbhalo wesiNgisi yiwona osebenzayo.

#### **Amalungiselelo esikhashana**

229. ISheduli yesi-6 isebenza okuguqukeni lomthethosisekelo omusha
    osungulwe yilo Mthethosisekelo, kanye nakunoma yiluphi udaba
    olungavela mayelana naleyo nguquko.

#### **Ukupheliswa kwemithetho**

229. Imithetho ephawulwe kuSheduli yesi 7 iphelisiwe, ngokulandelwa
    kwesigaba sama 243 kanye noSheduli yesi 6.

#### **Isihloko esifushane kanye nokuqala ukusebenza**

229. \(1) Lo Mthetho ubizwa ngokuthi uMthethosisekelo WeRiphabhuliki
    YaseNingizimu Afrika, we 1996, futhi uqala ukusebenza masishane
    ngokusemandleni ngosuku olubekwe nguMongameli ngokwesimemezelo,
    olungenakuba usuku olungemuva komhla zi 1 Julayi 1997.

<!-- -->

(2) UMongameli angabeka izinsuku ezahlukene ngaphambi kosuku olushiwo
    esigatshaneni soku (1), mayelana nokuhlinzekela okwehlukene
    kwezimiso zoMthethosisekelo.

(3) Ngaphandle kwalapho kuhloswe ukuthi kwehluke, ukuphawula ngesimiso
    soMthethosisekelo esikhathini uMthethosisekelo oqale ukusebenza
    ngaso kufanele kuthathwe njengokubhekisa esikhathini leso simiso
    esaqala ukusebenza ngaso.

(4) Uma noma yisiphi isimiso esithile soMthethosisekelo sibekelwe usuku
    olwehlukile ngokwesigatshana sesi (2), noma yisiphi isimiso
    esihambelana nesoMthethosisekelo WaseNingizimu Afrika we 1993
    (uMthetho wama-200 we 1993), ophawulwe esimemezelweni uyapheliswa
    ukusuka ngosuku olufanayo.

(5) Isigaba sama 213, sama 214, sama 215, sama 216, sama-218, sama 226,
    sama 227, sama 228, sama 229 nesama 230 zizoqala ukusetshenziswa
    mhla zi 1 Januwari 1998, kodwa lokhu akushiyi ngaphandle ukumiswa
    ngokwalo Mthethosisekelo komthetho ocatshangwa kunoma yiziphi lezi
    zimiso ngaphambi kwalolo suku. Kuze

> kube yilolo suku noma yiziphi izimiso ezihambisanayo nezenzeka ngenxa
> yokuthile zoMthethosisekelo WeRephabliki YaseNingizimu Afrika, we
> 1993, ziyaqhubeka nokusebenza.

ISHEDULI 1
----------

### IFULEGI LIKAZWELONKE

(1) Ifulegi likazwelonke linezinhlangothi ezine; lungubude obungokukodwa
    nohhafu ngaphezulu kobubanzi.

(2) Linombala omnyama, osagolide, oluhlaza okotshani, nomhlophe, obomvu
    okukapelepele kanye noluhlaza okwesibhakabhaka.

(3) Linebhande eliluhlaza okotshani elime okuka-Y elinobubanzi
    obungokukodwa kokuhlanu efulegini. Imigqa ephakathi nendawo yebhande
    iqala ezingosini ezingenhla nezingezansi eziseduze kwesigxobo
    sefulegi, ihamba iyohlangana maphakathi nefulegi, bese iqhubeka
    owodwa eduze komunye ize iphelele phakathi nohlangothi oluzimele.

(4) Ibhande eliluhlaza okotshani likakwe, ngenhla nangezansi ngumbala
    omhlophe, bese kuthi ngasesigxotsheni sefulegi likakwe
    ngumbala osagolide. Umbala okake indawo eluhlaza okotshani, ngamunye
    ungokukodwa kokuyishumi nesihlanu kobubanzi befulegi.

(5) Unxantathu oseduze kwesigxobo sefulegi umnyama.

(6) Ibhande elilele ngenhla linombala obomvu okusapelepele kuthi ibhande
    elilele ngezansi libe luhlaza okwesibhakabhaka. La mabhande
    angokukodwa kokuthathu lilinye ebubanzini befulegi.

> ![](media/image1.png){width="2.993526902887139in" height="2.0in"}
>
> Black - omnyama
>
> Gold - osagolide
>
> Red - obomvu White - omhlophe
>
> Green - oluhlaza okotshani
>
> Blue - oluhlaza okwesibhakabhaka

ISHEDULI 1A
-----------

### IMINGCELE YEZINDAWO ZEZIFUNDAZWE

> \[Isheduli yoku 1A ifakwe yisigaba sesi 4 soMthetho Weshumi Nambili
> Wokuchibiyela uMthetho- sisekelo we 2005 futhi nayisigatshana soku (1)
> indawo yaso ithathwe yisigaba soku 1 soMthetho Weshumi Nantathu
> Wokuchibiyela uMthethosisekelo we 2009\]

#### **Isifundazwe saseMpumalanga Kapa**

> \[Ukuklanywa kwesifundazwe saseMpumalanga Kapa osuswe nguMthetho
> Weshumi Nantathu Wokuchibiyela uMthethosisekelo we 2007\]
>
> Ibalazwe 3 lweSheduli 1 kuSaziso 1998 siwe 2005
>
> Ibalazwe 6 lweSheduli 2 kuSaziso 1998 siwe 2005
>
> Ibalazwe 7 lweSheduli 2 kuSaziso 1998 siwe 2005
>
> Ibalazwe 8 lweSheduli 2 kuSaziso 1998 siwe 2005
>
> Ibalazwe 9 lweSheduli 2 kuSaziso 1998 siwe 2005
>
> Ibalazwe 10 lweSheduli 2 kuSaziso 1998 siwe 2005
>
> Ibalazwe 11 lweSheduli 2 kuSaziso 1998 siwe 2005

#### **Isifundazwe saseFreyistata**

> Ibalazwe 12 lweSheduli 2 kuSaziso 1998 siwe 2005
>
> Ibalazwe 13 lweSheduli 2 kuSaziso 1998 siwe 2005
>
> Ibalazwe 14 lweSheduli 2 kuSaziso 1998 siwe 2005
>
> Ibalazwe 15 lweSheduli 2 kuSaziso 1998 siwe 2005
>
> Ibalazwe 16 lweSheduli 2 kuSaziso 1998 siwe 2005

#### **Isifundazwe saseGauteng**

> \[Ukuklanywa kwesifundazwe saseGauteng ochitshiyelwe nguMthetho
> Weshumi Nesithupha Wokuchibiyela uMthethosisekelo we 2009\]
>
> Ibalazwe 4 lweShedulu 1 esikuSaziso 1490 siwe 2005
>
> \[IUkuphawula okukubalazwe lesi 4 indawo yaso ithathwe yisigaba soku
> 1(a) soMthetho Weshumi Nesithupha Wokuchibiyela uMthethosisekelo we
> 2009\]
>
> Ibalazwe 17 lweShedulu 2 kuSaziso 1998 siwe 2005
>
> Ibalazwe 18 lweShedulu 2 kuSaziso 1998 siwe 2005
>
> Ibalazwe 19 lweShedulu 2 kuSaziso 1998 siwe 2005
>
> Ibalazwe 20 lweShedulu 2 kuSaziso 1998 siwe 2005
>
> Ibalazwe 21 lweShedulu 2 kuSaziso 1998 siwe 2005

#### **Isifundazwe saKwaZulu-Natali**

> Ibalazwe 22 lweShedulu 2 kuSaziso 1998 siwe 2005
>
> Ibalazwe 23 lweShedulu 2 kuSaziso 1998 siwe 2005
>
> Ibalazwe 24 lweShedulu 2 kuSaziso 1998 siwe 2005
>
> Ibalazwe 25 lweShedulu 2 kuSaziso 1998 siwe 2005
>
> Ibalazwe 26 lweShedulu 2 kuSaziso 1998 siwe 2005
>
> Ibalazwe 27 lweShedulu 2 kuSaziso 1998 siwe 2005
>
> Ibalazwe 28 lweShedulu 2 kuSaziso 1998 siwe 2005
>
> Ibalazwe 29 lweShedulu 2 kuSaziso 1998 siwe 2005
>
> Ibalazwe 30 lweShedulu 2 kuSaziso 1998 siwe 2005
>
> Ibalazwe 31 lweShedulu 2 kuSaziso 1998 siwe 2005
>
> Ibalazwe 32 lweShedulu 2 kuSaziso 1998 siwe 2005

#### **Isifundazwe saseLimpopo**

> Ibalazwe 33 lweShedulu 2 kuSaziso 1998 siwe 2005
>
> Ibalazwe 34 lweShedulu 2 kuSaziso 1998 siwe 2005
>
> Ibalazwe 35 lweShedulu 2 kuSaziso 1998 siwe 2005
>
> Ibalazwe 36 lweShedulu 2 kuSaziso 1998 siwe 2005
>
> Ibalazwe 37 lweShedulu 2 kuSaziso 1998 siwe 2005

#### **Isifundazwe saseMpumalanga**

> Ibalazwe 38 lweShedulu 2 kuSaziso 1998 siwe 2005
>
> Ibalazwe 39 lweShedulu 2 kuSaziso 1998 siwe 2005
>
> Ibalazwe 40 lweShedulu 2 kuSaziso 1998 siwe 2005

#### **Isifundazwe saseNtshonalanga Kapa**

> Ibalazwe 41 lweShedulu 2 kuSaziso 1998 siwe 2005
>
> Ibalazwe 42 lweShedulu 2 kuSaziso 1998 siwe 2005
>
> Ibalazwe 43 lweShedulu 2 kuSaziso 1998 siwe 2005
>
> Ibalazwe 44 lweShedulu 2 kuSaziso 1998 siwe 2005
>
> Ibalazwe 45 lweShedulu 2 kuSaziso 1998 siwe 2005

#### **Isifundazwe saseNyakatho Ntshonalanga**

> \[Ukuklanywa kwesiFundazwe saseNyakatho Ntshonalanga ochitshiyelwe
> nguMthetho Weshumi Nesithupha Wokuchibiyela uMthethosisekelo we 2009\]
>
> Ibalazwe 5 lweSheduli 2 kuSaziso 1490 siwe 2008
>
> \[IUkuphawula okukubalazwe lesi 5 indawo yako ithathwe yisigaba soku
> 1(b) soMthetho Weshumi Nesithupha Wokuchibiyela uMthethosisekelo we
> 2009\]
>
> Ibalazwe 46 lweShedulu 2 kuSaziso 1998 siwe 2005
>
> Ibalazwe 47 lweShedulu 2 kuSaziso 1998 siwe 2005
>
> Ibalazwe 48 lweShedulu 2 kuSaziso 1998 siwe 2005

#### **Isifundazwe saseNtshonalanga Kapa**

> Ibalazwe lama 49 lweShedulu yesi 2 kuSaziso se 1998 siwe 2005
>
> Ibalazwe lama 50 lweShedulu yes -2 kuSaziso 1998 siwe 2005
>
> Ibalazwe lama 51 lweShedulu yesi 2 kuSaziso 1998 siwe 2005
>
> Ibalazwe lama 52 lweShedulu yesi 2 kuSaziso 1998 siwe 2005
>
> Ibalazwe lama 53 lweShedulu yesi 2 kuSaziso 1998 siwe 2005
>
> Ibalazwe lama 54 lweShedulu yesi 2 kuSaziso 1998 siwe 2005

ISHEDULI 2
----------

### IZIFUNGO NEZIQINISEKISO

> \[Isheduli yesi 2 ichibiyelwe yisigaba sesi 2 soMthetho Wokuqala
> Wokuchibiyela uMthethosisekelo we 1997 futhi indawo yayo ithathwe
> yisigaba se 18 soMthetho Wesithupha Wokuchibiyela uMthetho- sisekelo
> we 2001.\]

#### **Isifungo noma isiqinisekiso sikaMongameli neseBamba LikaMongameli**

1.  UMongameli noma iBamba LikaMongameli, kufanele afunge noma
    aqinisekise phambi kukaMongameli Wenkantolo Yomthethosisekelo, noma
    ngaphambi kwejaji elinye elijutshwe nguMongameli Wenkantolo
    Yomthethosisekelo, ngendlela elandelayo— Phambi kwabo bonke abantu
    ababuthene lapha, futhi ngicacelwa kahle ukubaluleka kwesikhundla
    engibizelwe kuso njengoMongameli /njengeBamba LikaMongameli
    WeRiphabhuliki YaseNingizimu Afrika, mina, A.B. ngiyafunga
    /ngiyaqinisekisa ukuthi ngizokwethembeka kuRiphabhuliki
    YaseNingizimu Afrika, futhi ngizothobela ngilandele, ngiphakamise
    futhi ngigcine uMthethosisekelo kanye nayo yonke eminye imithetho
    yaseRiphabhuliki; futhi ngokuqinisekile nangokuzinikela
    ngiyethembisa ukuthi ngiyohlala njalo –

    -   ngiqhubela phambili konke okuzothuthukisa iRiphabhuliki; futhi
        ngiphikise

> konke okungayikhinyabeza;

-   ngivikela futhi ngiqhubela phambili amalungelo abo bonke abantu
    baseNingizimu Afrika;

-   ngenza imisebenzi yami ngawo wonke amandla namakhono ami ngokwazi
    kwami okuphelele nekhono lokwenza futhi ngilandela iziyalo
    zikanembeza wami;

-   ngenza ubulungiswa kubo bonke; futhi

-   ngizinikezela kunhlalakahle yeRiphabhuliki nabo bonke abantu bayo.
    (Uma kuthathwa isifungo: INkosi ingisize).

#### **Isifungo noma isiqinisekiso sePhini LikaMongameli**

1.  IPhini LikaMongameli, kufanele lifunge noma liqinisekise phambi
    kukaMongameli Wenkantolo Yomthethosisekelo noma kwelinye ijaji
    elijutshwe nguMongameli

> Wenkantolo Yomthethosisekelo ngendlela elandelayo -
>
> Phambi kwabo bonke abantu ababuthene lapha, futhi ngicacelwa kahle
> ukubaluleka kwesikhundla engibizelwe kuso njengePhini LikaMongameli
> eRiphabhuliki YaseNingizimu Afrika, mina, A.B.,
> ngiyafunga/ngiyaqinisekisa ukuthi ngizokwethembeka kuRiphabhuliki
> yaseNingizimu Afrika, futhi ngizothobela, ngilandele, ngiphakamise
> futhi ngigcine uMthethosisekelo nayo yonke eminye imithetho
> yaseRiphabhuliki; futhi ngokuqinisekile nangokuzinikela ngiyethembisa
> ukuthi ngiyohlala njalo –

-   ngiqhubela phambili lokho okuzothuthukisa, futhi ngiphikisa konke

> okungayikhinyabeza;

-   ngingumeluleki weqiniso nowethembekile;

-   ngenza imisebenzi yami ngawo wonke amandla namakhono ami ngokwazi
    kwami okuphelele nekhono lokwenza futhi ngilandela iziyalo
    zikanembeza wami;

-   ngenza ubulungiswa kubo bonke; futhi

-   ngizinikezela kunhlalakahle yeRiphabhuliki nabo bonke abantu bayo.
    (Uma kuthathwa isifungo: INkosi ingisize).

#### **Isifungo noma isiqinisekiso soNgqongqoshe kanye namaPhini Ongqongqoshe**

1.  UNgqongqoshe ngamunye nePhini Likangqongqoshe ngalinye kufanele
    afunge aqinisekise, phambi kukaMongameli Wenkantolo
    Yomthethosisekelo noma elinye ijaji elijutshwe nguMongameli
    Wenkantolo Yomthethosisekelo, ngendlela elandelayo - Mina, A.B.,
    ngiyafunga/ngiyaqinisekisa ukuthi ngizokwethembeka kuRiphabhuliki
    YaseNingizimu Afrika futhi ngizothobela ngihloniphe futhi
    ngiphakamise

> uMthethosisekelo nayo yonke imithetho yaseRiphabhuliki; futhi
> ngethembisa ukuphatha isikhundla sami njengoNgqongqoshe / njengePhini
> LikaNgqongqoshe ngokuhlonipheka nangesithunzi; ukuba ngumeluleki
> weqiniso nowethembekile; ukungedlulisi ngendlela eqondile noma
> ecashile noma yiluphi udaba oluyimfihlo engethenjwe ngalo; kanye
> nokwenza imisebenzi yesikhundla sami ngokuzinikela kanye nangawo wonke
> amandla enginawo.
>
> (Uma kuthathwa isifungo: INkosi ingisize).

#### **Isifungo noma isiqinisekiso samalungu esiGungu Sikazwelonke, izithunywa ezisezikhundleni unomphela zoMkhandlu Wezifundazwe Kazwelonke namalungu ezishayamthetho zezifundazwe**

1.  \(1) Amalungu esiGungu Sikazwelonke, izithunywa ezisezikhundleni
    unomphela zoMkhandlu Wezifundazwe Kazwelonke namalungu ezishayamthetho
    zezifundazwe kufanele afunge noma aqinisekise, phambi kukaMongameli
    Wenkantolo Yomthethosisekelo, noma elinye ijaji elijutshwe nguMongameli
    Wenkantolo Yomthethosisekelo, ngendlela elandelayo—

> Mina, A.B., ngiyafunga/ngiyaqinisekisa ukuthi ngizokwethembeka
> kuRiphabhuliki YaseNingizimu Afrika futhi ngizothobela, ngihloniphe
> futhi ngiphakamise uMthethosisekelo kanye nayo yonke eminye imithetho
> yaseRiphabhuliki; futhi ngethembisa ngokuqinisekile ukuthi ngizokwenza
> imisebenzi yami njengelungu lesiGungu Sikazwelonke / njengesithunywa
> esisesikhundleni unomphela kuMkhandlu Wezifundazwe Kazwelonke
> /njengelungu lesishayamthetho sesifundazwe sase-C.D. ngawo wonke
> amandla enginawo.
>
> (Uma kuthathwa isifungo: INkosi ingisize).
>
> \(2) Abantu abagcwalisa isikhundla kusiGungu Sikazwelonke, sesithunywa
> esisesikhundleni umomphela soMkhandlu Wezifundazwe Kazwelonke noma
> izishayamthetho zezifundazwe bangafunga noma baqinisekise, njengoba
> kushiwo ku (1), ngaphambi kophethe uhlelo lwePhalamende, lesuGungu,
> loMkhandlu noma lwesishayamthetho, kuye ngokuthi kugcwaliswa siphi
> isikhundla.

#### **Izifungo neziqinisekiso zoNdunankulu, amaBamba ONdunankulu namalungu emiKhandlu ePhethe yesifundazwe**

1.  UNdunankulu noma iBamba likaNdunankulu wesifundazwe, kanye nelungu
    ngalinye loMkhandlu Ophethe kusifundazwe, kufanele
    afunge/aqinisekise phambi kukaMongameli Wenkantolo Yomthethosisekelo
    noma ijaji elijutshwe nguMongameli Wenkantolo Yomthethosisekelo,
    ngendlela elandelayo—

> Mina, A.B. ngiyafunga/ngiqinisekisa ukuthi ngizokwethembeka
> kuRiphabhuliki yaseNingizimu Afrika futhi ngizothobela, ngihloniphe
> futhi ngiphakamise uMthethosisekelo kanye nayo yonke eminye imithetho
> yeRiphabhuliki; futhi ngiyethembisa ukuphatha isikhundla sami
> njengoNdunankulu/njengeBamba
>
> LikaNdunankulu/njengelungu loMkhandlu Ophethe wesifundazwe sase C.D.
> ngokuhlonipheka nangesithunzi; ukuba ngumeluleki weqiniso
> nowethembekile; ukungedlulisi ngokusobala noma ngendlela ecashile noma
> yiluphi udaba oluyimfihlo engethenjwe ngalo; nokwenza imisebenzi
> yesikhundla sami ngokwethembeka nangawo wonke amandla enginawo.
>
> (Uma kuthathwa isifungo: INkosi ingisize).

#### **Isifungo noma isiqinisekiso sabenza umsebenzi wezamajaji**

1.  \(1) Ijaji noma ibamba lejaji ngalinye, kufanele lifunge noma
    liqinisekise phambi kukaMongameli Wenkantolo Yomthethosisekelo noma
    ijaji elijutshwe nguMongameli Wenkantolo Yomthethosisekelo, ngendlela
    elandelayo— Mina, A.B. ngiyafunga/ngiyaqinisekisa ukuthi, njengejaji
    leNkantolo YoMthethosisekelo/leNkantolo Enkulu Yokwedluliselwa
    Kwamacala/leNkantolo

> Ephakeme/leNkantolo yase E.F, ngizokwethembeka kuRiphabhuliki
> YaseNingizimu Afrika, ngizophakamisa futhi ngivikele uMthethosisekelo
> namalungelo obuntu atholakala kuwo; futhi ngizokwabela ubulungiswa
> kubo bonke abantu ngokufana ngaphandle kokwesaba, kokuvuna noma
> ukukhinyabeza ngokulandela uMthethosisekelo kanye nomthetho.
>
> (Uma kuthathwa isifungo: INkosi ingisize).

(2) Umuntu oqokelwe esikhundleni sokuba yiJaji Elikhulu Lenkantolo
    YoMthethosisekelo ongelona ijaji ngaleso sikhathi sokuqokelwa
    esikhundleni, kufanele afunge noma aqinisekise ngaphambi kwePhini
    Likamongameli Wenkantolo Yomthethosisekelo, noma uma lingekho lelo
    jaji, phambi kwejaji elikhulu leNkantolo
    Yomthethosisekelo elitholakalayo.

(3) Abasebenza ezinkantolo zomthetho, kanye namabamba abasebenza
    ezinkantolo zomthetho, ngaphandle kwamajaji, kufanele
    bafunge/baqinisekise njengoba kushiwo umthetho kazwelonke.

ISHEDULI 3
----------

### INQUBO ELANDELWAYO NGOKHEtHO

> \[Isheduli yesi 3 ichibiyelwe yisigaba sesi 2 soMthetho Wesine
> Wokuchibiyela uMthethosisekelo we 1999, kanye nayisigaba se 19
> soMthetho Wesithupha Wokuchibiyela uMthethosisekelo we 2001,
> nayisigaba sesi-3 soMthetho Wesishiyagalalunye Wokuchibiyela
> uMthethosisekelo we 2002 kanye nayisigaba soku 1 soMthetho Weshumi
> Nane Wokuchibiyela uMthethosisekelo we 2008\]

##### Ingxenye A

> **Inqubo yokhetho lwabaphathi bezikhundla abahlinzekelwe
> nguMthethosisekelo**
>
> **Ukusetshenziswa**

1.  Inqubo ebekwe kule Sheduli isetshenziswa njalo uma –

    a.  isiGungu Sikazwelonke sihlangana ukuze sikhethe uMongameli, noma
        uSomlomo noma iPhini LikaSomlomo wesiGungu;

    b.  uMkhandlu Wezifundazwe Kazwelonke uhlangana ukuze ukhethe
        uSihlalo noma iPhini LikaSihlalo wawo; noma

    c.  isishayamthetho sesifundazwe sihlangana ukuze sikhethe
        uNdunankulu wesifundazwe noma uSomlomo noma iPhini
        LikaSomlomo wesishayamthetho.

> **Ukuphakanyiswa Kwamagama**

1.  Umuntu ongusihlalo emhlanganweni okusebenza kuwo leSheduli kufanele
    acele ukuba kuphakanyiswe emhlanganweni abantu abazomela ukhetho.

#### **Okudingekayo okungumthetho**

1.  \(1) Ukuphakanyiswa kwamagama kufanele kenziwe efomini elibekwe
    yimitheshwana ephawulwe kusi 9.

<!-- -->

(2) Ifomu okuphakanyiswa kulo amagama kufanele lisayinwe –

    a.  ngamalungu amabili esiGungu Sikazwelonke, uma kuzokhethwa
        uMongameli

> noma uSomlomo noma iPhini LikaSomlomo;

a.  egameni lamathimba amabili ezifundazwe, uma kuzokhethwa uSihlalo
    noma iPhini LikaSihlalo loMkhandlu Wezifundazwe Kazwelonke; noma

b.  ngamalungu amabili esishayamthetho sesifundazwe esifanele, uma
    kozokhethwa uNdunankulu wesifundazwe noma uSomlomo noma iPhini
    LikaSomlomo wesishayamthetho.

<!-- -->

(2) Umuntu ogama lakhe liphakanyisiwe kufanele akhombise ukusemukela
    isiphakamiso ngokuthi asayine ifomu lesiphakamiso noma asayine noma
    yiliphi elinye ifomu lokukhombisa ukwamukela isiphakamiso ngokuthi
    kubhalwe phansi lokho.

#### **Ukumenyezelwa kwamagama abamele ukhetho**

1.  Emhlanganweni okusebenza kuwo leSheduli, umuntu owengamele
    umhlangano kufanele amemezele amagama alabo bantu abaphakanyiswe
    njengabamele ukhetho, kodwa akanakuyivumela noma
    iyiphi inkulumompikiswano.

#### **Omele ukhetho eyedwa**

1.  Uma kuphakanyiswe umuntu oyedwa kuphela, umuntu owengamele
    umhlangano kufanele amemezele ukuthi lowo muntu ophakanyisiwe
    ukhethelwe esikhundleni.

#### **Inqubo elandelwayo yokhetho**

1.  Uma kuphakanyiswe abantu abangaphezulu komuntu oyedwa -

    a.  kufanele kuvotwe emhlanganweni ngevoti langasese;

    b.  ilungu ngalinye elikhona, noma uma kungumhlangano woMkhandlu
        Wezifundazwe Kazwelonke, isifundazwe ngasinye esimelwe
        emhlanganweni, singafaka ivoti elilodwa; futhi

    c.  umuntu owengamele kufanele amemezele ukuthi bakhethiwe labo
        abathole iningi lamavoti.

#### **Inqubo elandelwayo yokuchitha abanye**

1.  \(1) Uma kungekho othola iningi lamavoti, lowo othole amavoti amancane
    kunabo bonke kufanele achithwe okhethweni, bese kuphindwa kuvotelwa labo
    abasele

> njengoba kushiwo ephuzwini lesi 6. Le nqubo kufanele iphindwe kuze
> kube nothola iningi lamavoti.
>
> \(2) Uma kusetshenziswa iphuzwana loku (1), uma abamele ukukhethwa
> ababili noma abangaphezulu benamavoti alinganayo amancane kunawabo
> bonke, kufanele kuvotwe ngokwehlukana kuvotelwa labo bantu, futhi
> kuphindwe njengoba kudingeka ukuze kucace ukuthi kuchithwa muphi omele
> ukukhethwa.

#### **Eminye imihlangano**

1.  \(1) Uma kuphakanyiswe abantu ababili kuphela, noma uma kusele ababili
    kuphela ngemuva kokusetshenziswa kwenqubo yokuchitha, bese labo ababili
    bethola amavoti inani lamavoti elifanayo, kufanele kubanjwe omunye
    umhlangano kungakapheli izinsuku eziyisikhombisa, ngesikhathi esinqunywe
    ngumuntu owengamele.

> \(2) Uma kubanjwa omunye umhlangano njengokusho kwephuzwana loku (1),
> inqubo elandelwayo ebekwe kule Sheduli kufanele isetshenziswe kulowo
> mhlangano sengathi kusengumhlangano wokuqala wokhetho oludingidwayo.

#### **Imitheshwana**

1.  \(1) UMongameli Wenkantolo Yomthethosisekelo kufanele enze imitheshwana
    ebeka –

    a.  inqubo elandelwayo emihlanganweni okusebenza kuyo leSheduli;

    b.  imisebenzi yomuntu owengamele kulowo mhlangano, neyanoma yimuphi
        umuntu omsizayo;

    c.  ifomu okufanele kufakwe iziphakamiso kulo; kanye

    d.  nendlela okufanele kuvotwe ngayo.

> \(2) Le mitheshwana kufanele yaziswe ngendlela enqunywe nguMongameli
> Wenkantolo Yomthethosisekelo abona ngayo.

##### Ingxenye B

> **Indlela yokunquma ukuthi amaqembu alibamba kanjani iqhaza
> kuzithunywa zemiKhandlu Yezifundazwe Kazwelonke**

1.  Inani lezithunywa lezithunywa eziya kuMkhandlu Wezifundazwe
    Kazwelonke iqembu ngalinye elinelungelo lokulithola, kufanele
    liqunywe ngokuthi kuphindaphindwe ngeshumi inani lezihlalo iqembu
    elinazo kusishayamthetho sesifundazwe bese umphumela wehlukaniswa
    ngenani lezihlalo kusishayamthetho uhlanganiswe nesihlalo esisodwa.

2.  Uma isibalo esenziwe ngokwephuzu loku 1, sinika insalela engangeni
    kuzithunywa ezinikezwa iqembu elithile njengokusho kwalokho,
    insalela kufanele iqhathwe nezinsalela ezitholwa ngelinye iqembu
    noma amanye amaqembu, futhi noma yiziphi izithunywa ezingekabiwa
    ethimbeni lezithunywa kufanele zabelwe iqembu lelo noma amaqembu
    lawo ngokulandelana kwensalela ephezulu kunazo zonke.

3.  Uma izinsalela ezincintisanayo ezicatshangwa ephuzwini lesi-2
    zilingana, izithunywa ezingabiwe kufanele zabelwe iqembu noma
    amaqembu anensalela efanayo, ngokulandelana kusuka kwanenani
    lamavoti amaningi kye kwamancane arekhodwe kulawo maqemb ngesikhathi
    sokugcina sokhetho lwesishayamthetho sesifundazwe esithintekayo.

> \[Iphuzu lesi 3 lengezwe yisigaba sesi 2 soMthetho Wesine
> Wokuchibiyela uMthethosisekelo we 1999 futhi indawo yalo yaphinde
> yathathwa yisigaba lesi 3 soMthetho Wesishiyagalolunye Wokuchibiyela
> uMthethosisekelo we 2002 kanye naysigaba lesi 5(a) soMthetho Weshumi
> Nane Wokuchibiyela uMthethosisekelo we 2008.\]

1.  Uma amaqembu angaphezu kwelilodwa anezinsalela ezifanayo ethole
    amavoti alinganayo ngesikhathi sokhetho lokugcina lwesishayamthetho
    sesifundazwe esifanele, isishayamthetho esifanele kufanele sabe
    izithunywa ezingabiwanga kuzithunywa zeqembu noma amaqembu
    anezinsalela ezifanayo ngendlela ehambisana nentando yeningi.

> \[Iphuzu 4 lengezwe yisigaba sesi 5(b) soMthetho Weshumi Nane
> Wokuchibiyela uMthethosisekelo we2008.\]

ISHEDULI 4
----------

### IZINDAWO OKUSEtSHENZISWA KUZO AMANDLA OKUSHAYA UMtHEtHO KAZWELONKE NOWEZIFUNDAZWE

##### INGXENYE A

-   Ukulawulwa kwamahlathi emvelo

-   Ezolimo

-   Izikhumulo zezindiza ngaphandle kwezikhumulo zezindiza zamazwe
    ngamazwe nezikazwelonke

-   Ukulawulwa kwezilwane nezifo

-   Amakhasino, imijaho, ukugembula nokubheja, ngaphandle kwamalotho
    nemihlanganyela yezemidlalo

-   Ukuvikelwa kwabathengi

-   Izindaba zezamasiko

-   Ukulawulwa kwezinhlekelele

-   Imfundo kuyo yonke imikhakha, ngaphandle kwemfundo ephakeme

-   Indawo okuphilwa kuyo

-   Ezempilo

-   Ezezindlu

-   Umthetho wendabuko kanye nomthetho wamasiko, okuphethwe yiSahluko se
    12 soMthethosisekelo

-   Ukuqhutshekiselwa phambili kwezezimboni

-   Inqubomgomo yezilimi kanye nokulawulwa ngokomthetho kwezilimi
    ezisemthethweni kangangoba imibandela yesigaba sesi-6
    soMthethosisekelo sinika ngokucacile izishayamthetho zezifundazwe
    amandla okushaya umthetho mayelana nalokhu

-   Ezokusakazwa kolwazi ezilawulwa ngqo noma ezihlinzekwa nguhulumeni
    wesifundazwe, ngokuphathwa yisigaba se-192

-   Ukuvikelwa kwemvelo, ngaphandle kwamapaki kazwelonke, izingadi
    zezitshalo zikazwelonke kanye nengcebo yasolwandle

-   Amaphoyisa kangangoba imibandela yeSahluko se-11 soMthethosisekelo
    sinikeza

> izishayamthetho zezifundazwe amandla okushaya imithetho mayelana
> nalokhu

-   Ukulawulwa kokunukubezeka kwemvelo

-   Ukuthuthukiswa kwabantu

-   Izimali zokwedlulisa ubunikazi bempahla

-   Izinkampani noma imisebenzi kahulumeni wesifundazwe mayelana
    nezindawo okusetshenzwa kuzo ezikule Sheduli nakuSheduli se-5

-   Izinto zokuhamba zomphakathi

-   Imisebenzi yomphakathi kuphela mayelana nezidingo zeminyango
    kahulumeni wesifundazwe, ekwenzeni imisebenzi yayo yokulawula
    imisebenzi enikezelwe yona ngokoMthethosisekelo noma nanoma yimuphi
    omunye umthetho

-   Ukuhlelelwa nokuthuthukiswa kwezifunda

-   Ukulawulwa kwezinto ezihamba emigwaqweni

-   Ukungiwa kwenhlabathi

-   Ezokuvakasha

-   Uhwebo

-   Ubuholi bendabuko kuphela uma kuhambisana neSahluko se-12
    soMthethosisekelo

-   Ukuthuthukiswa kwezindawo ezisemadolobheni nezasemakhaya

-   Ukuthelelwa kwezinqola zokuhamba

-   Ezenhlalakahle

##### INGXENYE B

> Izindaba zikahulumeni wendawo ezilandelayo kangangoba kubekwe
> esigabeni se 155(6)(a) nesesi (7);

-   Ukunukubezeka komoya

-   Imitheshwana elawula ukwakha

-   Izindawo zokunakekela izingane

-   Ukutholakala kukagesi kanye negesi

-   Ezokucishwa kwemililo

-   Ezokuvakasha zendawo

-   Izikhumulo zikamasipala zezindiza

-   Ukuhlelwa kukamasipala

-   Ezempilo zikamasipala

<!-- -->

-   Izinto zokuhamba umphakathi zikamasipala

-   Imisebenzi yomphakathi eyenziwa ngumasipala kuphela mayelana
    nezidingo umasipala ahlangabezana nazo ekwenzeni umsebenzi
    wokulawula imisebenzi enikezelwe ngqo kuye ngaphansi kwalo
    Mthethosisekelo noma kwanoma yimuphi omunye umthetho

-   Isikejana esisetshenziswa uma kudingeka ukuntanta emanzini,
    isikejana sokuthutha abantu nezimpahla emanzini, izakhiwo ezenziwe
    ogwini zokuhamba abantu kanye namatheku, ngaphandle kokulawulwa
    kokuthutha kwezinto olwandle kwamazwe ngamazwe kanye nakuzwelonke
    nemidanti encikene nakho

-   Ukulawulwa kwamanzi emvula ezindaweni okwakhiwe kuzo

-   Imitheshwana elawula uhwebo

-   Izinsizo zamanzi nokuthuthwa kwendle kusiwe ezinhlelweni zokuthwala
    amanzi aphuzwayo kanye nasezinhlelweni zokuqoqwa kwamanzi angcolile
    nezokulahlwa kwendle emakhaya

ISHEDULI 5
----------

### IZINDAWO OKUSEtSHENZWA KUZO EZISHAYELWA IMItHEtHO YISIFUNDAZWE KUPHELA

-   Amadele

-   Ama-ambulense

##### \
INGXENYE A

-   Izikhungo zokugcinwa kwemilando okungezona izikhungo zokugcina
    imilando zikazwelonke

-   Imitapo yezincwadi okungeyona imitapo yezincwadi kazwelonke

-   Amalayisense otshwala

-   Amamnyuziyamu okungewona amamnyuziyamu kazwelonke

-   Ukuhlelwa kwesifundazwe

-   Izindaba zesifundazwe eziphathelene namasiko

-   Ukuzijabulisa kanye nezindawo zokuzijabulisa zesifundazwe

-   Ezemidlalo zesifundazwe

-   Imigwaqo yesifundazwe nokuhamba kuyo

-   Ezokwelashwa kwezilwane, ngaphandle kokulawulwa kwalowo msebenzi

##### INGXENYE B

> Izindaba ezilandelayo zikahulumeni wasekhaya njengangoba zibekelwe
> izifundazwe esigabeni se 155(6)(a) nesesi (7):

-   Amabhishi kanye nezinto zokuzijabulisa

-   Izinqwembe ezinkulu zokwazisa kanye nokukhonjiswa kwezikhangiso
    ezindaweni zomphakathi

-   Amathuna, amakhaza nezindawo zokushisa izidumbu

-   Ukuhlanza

-   Ukulawula uthikamezo lomphakathi

-   Ukulawulwa kwezindawo ezithengisela umphakathi utshwala

-   Izindawo zokugcina, zokunakekela kanye nokungcwaba izilwane

-   Ukubiyela kanye nezinto zokubiyela

<!-- -->

-   Ukuthelelwa kwezinja

-   Ukuthelelwa kanye nokulawulwa kwezindawo ezidayisela umphakathi
    ukudla

-   Izikhungo zokusiza umphakathi ezisendaweni

-   Izikhungo zemidlalo ezisendaweni

-   Izimakethe

-   Amadele kamasipala

-   Amapaki kamasipala nezokuzijabulisa

-   Imigwaqo kamasipala

-   Ukunukubeza ngokubanga umsindo

-   Izindawo zokugcina izinto ezephucwe emphakathini

-   Izindawo zomphakathi

-   Ukuthuthwa kukadoti, izindawo zokulahla udoti kanye nokulahlwa
    kwemfucuza eqinile

-   Ukudayisa emigwaqeni

-   Ukukhanyiswa kwemigwaqo

-   Ukusetshenziswa kwemigwaqo nezindawo zokupaka

ISHEDULI 6
----------

### AMALUNGISELELO ESIKHASHANA

> \[Isheduli yesi 6 ichibiyelwe yisigaba sesi 3 soMthetho Wokuqala
> Wokuchibiyela uMthethosisekelo we 1997, nayisigaba sesi 5 soMthetho
> Wesibili Wokuchibiyela uMthethosisekelo we 1998 kanye nayisigaba sama
> 20 soMthetho Wesithupha Wokuchibiyela uMthethosisekelo we 2001.\]

#### **Izincazelo**

1.  Kule Sheduli, ngaphandle kwalapho kungahambisani nesimo—

> **“isabelo”** kushiwo ingxenye yeRiphabhuliki, eyayithathwa
> njengendawo ezimele noma ezibusayo ngomthetho waseNingizimu Afrika,
> ngaphambi kokuthi uMthethosisekelo wangaphambili uqale ukusebenza;
>
> **“uMthethosisekelo omusha”** kushiwo uMthethosisekelo weRiphabhuliki
> YaseNingizimu Afrika we 1996;
>
> **“imithetho yohlelo oludala”** kushiwo imithetho eyashaywa ngaphambi
> kokuba uMthethosisekelo ongaphambi kwalo uqale ukusebenza;
>
> **“UMthethosisekelo owandulela lo”** kushiwo uMthethosisekelo
> weRiphabhuliki YaseNingizimu Afrika, we 1993,(uMthetho wama 200 we
> 1993).

#### **Ukuqhubeka kwemithetho esikhona**

1.  \(1) Wonke umthetho owawusebenza uma uMthethosisekelo omusha uqala
    ukusebenza uyaqhubeka nokusebenza, kodwa kuye ngokuthi –

    a.  uchishiyelwe noma ususiwe yini; kanye

    b.  nokuhambisana noMthethosisekelo omusha.

<!-- -->

(2) Umthetho wohlelo oludala oqhubeka ukusebenza ngokwephuzwana loku 1 –

    a.  awunakusetshenziswa okubanzi, ngokwendawo nangayiphi enye
        indlela, kunngesikhathi sangaphambili kokuthi uMthethosisekelo
        ongaphambi kwalona uqale ukusebenza ngaphandle kwalapho uye
        waguqulwa ukuze usebenze kabanzana; futhi

    b.  Uyaqhubeka nokuphathwa yilezo ziphathimandla ezaziwuphethe
        ngesikhathi uMthethosisekelo omusha uqala ukusebenza, ngendlela
        ephawulwe nguMthethosisekelo omusha.

#### **Ukuhunyushwa komthetho okhona**

1.  \(1) Ngaphandle kwalapho kungahambisani nalokho okuhlosiwe noma
    ngokucacile okungafanele, okushiwo kunoma yimuphi umthetho owawukhona
    lapho uMthethosisekelo omusha uqala ukusebenza –

    a.  kuRiphabhuliki yaseNingizimu Afrika noma ngesabelo(ngaphandle
        kwalapho

ukhuluma ngendawo engeyabathile), kufanele kuthathwe ngokuthi ukhuluma
ngeRiphabhuliki yaseNingizimu Afrika ngaphansi koMthethosisekelo omusha;

a.  kuPhalamende, esiGungwini Sikazwelonke noma eMkhandlwini weziGele
    kufanele kuthathwe ngokuthi usho iPhalamende, isiGungu Sikazwelonke
    noma uMkhandlu Wezifundazwe Kazwelonke ngaphansi koMthethosisekelo
    omusha;

b.  kuMongameli, iPhini Eliphethe LikaMongameli, uNgqongqoshe, iPhini
    LikaNgqongqoshe noma iKhabhinethi, kufanele kuthathwe ngokuthi
    ukhuluma ngoMongameli, iPhini LikaMongameli, uNgqongqoshe, iPhini
    LikaNgqongqoshe noma iKhabhinethi ngaphansi koMthethosisekelo
    omusha, kulawulwe yiphuzu lesi 9 lale Sheduli;

c.  kuMongameli Womkhandlu Wezigele, kufanele kuthathwe ngokuthi
    ukhuluma ngoSihlalo woMkhandlu Wezifundazwe Kazwelonke;

d.  kusishayamthetho sesifundazwe, uNdunankulu, uMkhandlu noma ilungu
    loMkhandlu Omkhulu wesifundazwe kufanele kuthathwe ngokuthi ukhuluma
    ngesishayamthetho sesifundazwe, uNdunankulu, uMkhandlu Omkhulu

noma ilungu loMkhandlu Omkhulu ngaphansi koMthethosisekelo omusha,
kulawulwe yiphuzu u 12 lale Sheduli; noma

a.  ngolimi noma izilimi ezisemthethweni, kufanele kuthathwe ngokuthi
    ukhuluma nganoma yiluphi ulimi olusemthethweni ngaphansi
    koMthethosisekelo omusha.

<!-- -->

(2) Ngaphandle uma kungahambisani nokuhlosiwe noma kungafanele
    ngokucacileyo, okushiwoyo kunoma yimuphi umthetho wohlelo lwakudala
    –

    a.  kuPhalamende, eNdlini yePhalamende noma umkhandlu wokushaya

imithetho, noma inhlangano yeRiphabhuliki noma yesabelo, kufanele
kuthathwe ngokuthi ukhuluma –

i.  ngePhalamende ngaphansi koMthethosisekelo omusha, uma ukuphathwa
    kwalowo mthetho kwabelwe noma kunikezelwe ngokoMthethosisekelo
    ongaphambi kwalona noma le Sheduli

> emkhandlwini ophethe kazwelonke; noma

i.  ngesishayamthetho sesifundazwe, uma ukuphathwa kwalowo mthetho
    kwabelwe noma kunikezelwe, ngokoMthethosisekelo ongaphambi kwalona
    noma kwale Sheduli emkhandlwini ophethe wesifundazwe; noma

<!-- -->

a.  kuMongameli Wezwe, uNgqongqoshe oMkhulu, uMlawuli noma omunye
    umphathi omkhulu, iKhabhinethi, uMkhandlu WoNgqongqoshe noma
    umkhandlu ophethe weRiphabhuliki noma wesabelo, kufanele kuthathwe
    ngokuthi kukhulunywa–

    i.  ngoMongameli ngaphansi komthethosisekelo omusha, uma ukuphathwa
        kwalo mthetho kwabelwe noma kunikezelwe ngokoMthethosisekelo
        ongaphambi kwalona noma ngokwale Sheduli emkhandlwini ophethe
        kazwelonke; noma

    ii. ngoNdunankulu wesifundazwe ngaphansi koMthethosisekelo omusha,
        uma ukuphathwa kwalowo mthetho kwabelwe noma kunikezelwe
        ngokoMthethosisekelo ongaphambi kwalona noma ngokwale Sheduli
        emkhandlwini ophethe wesifundazwe.

#### **Isigungu Sikazwelonke**

1.  \(1) Noma yimuphi umuntu owabe eyilungu noma owabe esesikhundleni
    sesiGungu Sikazwelonke lapho uMthethosisekelo omusha uqala ukusebenza,
    uba yilungu noma umphathisikhundla esiGungwini Sikazwelonke ngaphansi
    koMthethosisekelo omusha, futhi uphatha isikhundla njengelungu noma
    umphathisikhundla ngokoMthethosisekelo omusha.

<!-- -->

(2) IsiGungu Sikazwelonke njengoba sakhiwe ngokwephuzwana loku (1),
    kufanele sithathwe ngokuthi singokhethwe ngaphansi koMthethosisekelo
    omusha sikhethelwa isikhathi esiphela mhla zi 30 Ephreli 1999.

(3) IsiGungu Sikazwelonke sakhiwe ngamalungu angama 400 esikhathini
    esiphela mhla zi 30 Ephreli 1999, kuye ngesigaba sama 49(4)
    soMthethosisekelo omusha.

(4) Imitheshwana nemiyalo yesiGungu Sikazwelonke ebisebenza ngesikhathi
    uMthethosisekelo omusha uqala ukusebenza, iyaqhubeka nokusebenza,
    kodwa kuye ngokuchibiyela noma yikuphi noma ukupheliswa.

#### **Umsebenzi ongaqedwanga ophambi kwePhalamende**

1.  \(1) Noma yimuphi umsebenzi ongaphelile phambi kwePhalamende lapho
    uMthethosisekelo omusha uqala ukusebenza kufanele uqhutshekwe
    ngokoMthethosisekelo omusha.

> \(2) Noma yimuphi umsebenzi ongaphelile phambi kweziGele lapho
> uMthethosisekelo omusha uqala ukusebenza kufanele uyiswe kuMkhandlu
> Wezifundazwe Kazwelonke, futhi uMkhandlu kufanele uqhubeke nalowo
> msebenzi ngokoMthethosisekelo omusha.

#### **Ukukhethwa kwesigungu Sikazwelonke**

1.  \(1) Kungebanjwe ukhetho lesiGungu Sikazwelonke ngaphambi kwamhla zi 30
    Ephreli 1999 ngaphandle kwalapho uMkhandlu uhlakazwa njengokubeka
    kwesigaba sama 50(2) ngemuva kokuthathwa kwesinqumo sokungamethembi
    uMongameli ngokwesigaba se 102(2) soMthethosisekelo omusha.

<!-- -->

(2) Isigaba sama 50(1) soMthethosisekelo omusha siyalengiswa kuze kube
    mhla zi 30 Ephreli 1999.

(3) Ngaphandle kokupheliswa koMthethosisekelo ongaphambi kwalona,
    iSheduli yesi-2 yalowo Mthethosisekelo, njengoba ichitshiyelwe
    yisijobelelo A sale Sheduli, iyasebenza –

    a.  okhethweni lokuqala lesigungu Sikazwelonke ngaphansi
        koMthethosisekelo

omusha;

a.  ekulahlekelweni ubulungu besiGungu ezimweni ezingaphandle
    kwezihlinzekelwe esigabeni sama 47(3) soMthethosisekelo omusha;
    kanye

b.  nasekugcwaliseni izikhala esiGungwini, nokugcwaliselwa, ukuhlolwa
    kabusha, nokusetshenziswa kwezinhla zeqembu ukuze kugcwaliswe
    izikhala, kuze kube ukhetho lwesibili lesiGungu ngaphansi
    koMthethosisekelo omusha.

<!-- -->

(2) Isigaba sama 47(4) soMthethosisekelo omusha siyalengiswa kuze kube
    wukhetho lwesibili lesigungu Sikazwelonke ngaphansi
    koMthethosisekelo omusha.

#### **UMkhandlu Wezifundazwe Kazwelonke**

1.  \(1) Esikhathini esiphela masishane ngaphambi kokuhlala komhlangano
    wokuqala wesishayamthetho sesifundazwe obanjwe ngemuva kokhetho lwaso
    lokuqala

> ngaphansi koMthethosisekelo omusha –

a.  ubungako bokumelwa yizithunywa ezimele amaqembu ethimbeni
    lezithunywa lesifundazwe eMkhandlwini Wezifundazwe Kazwelonke
    kufanele kufane nobungako bezigele eziyi 10 zesifundazwe
    ezaziphakanyiswe ngokwesigaba 48 soMthethosisekelo ongaphambi
    kwalona; futhi

b.  ukwabelwa kwezithunywa ezisezikhundleni unomphela kanye nezithunywa
    ezikhethekile emaqenjini amelwe kusishayamthetho sesifundazwe,
    kunjengokulandelayo -

  -------------------------------------------------------------------------------------------------------
  > **ISIFUNDAZWE**        > **IZITHUNYWA EZISESIKHUNDLENI UNOMPHELA**   > **IZITHUNYWA EZIKHETHEKILE**
  ------------------------ --------------------------------------------- --------------------------------
  > 1\. IMpumalanga Kapa   > ANC 5                                       > ANC 4
                           >                                             
                           > NP 1                                        

  > 2\. IFreyistata        > ANC 4                                       > ANC 4
                           >                                             
                           > FF 1                                        
                           >                                             
                           > NP 1                                        

  > 3\. IGauteng           > ANC 3                                       > ANC 3
                           >                                             >
                           > DP 1                                        > NP 1
                           >                                             
                           > FF 1                                        
                           >                                             
                           > NP 1                                        

  > 4.KwaZulu-Natali       > ANC 1                                       > ANC 2
                           >                                             >
                           > FF 1                                        > IFP 2
                           >                                             
                           > IFP 3                                       
                           >                                             
                           > NP 1                                        

  > 5\. IMpumalanga        > ANC 4                                       > ANC 4
                           >                                             
                           > FF 1                                        
                           >                                             
                           > NP 1                                        

  > 6\. INyakatho Kapa     > ANC 3                                       > ANC 2
                           >                                             >
                           > FF 1                                        > NP 2
                           >                                             
                           > NP 2                                        

  > 7\. ILimpopo           > ANC 6                                       > ANC 4
  -------------------------------------------------------------------------------------------------------

  ---------------------------------------------------------------------------------------------------------------
  > **ISIFUNDAZWE**                > **IZITHUNYWA EZISESIKHUNDLENI UNOMPHELA**   > **IZITHUNYWA EZIKHETHEKILE**
  -------------------------------- --------------------------------------------- --------------------------------
  > 8\. Inyakatho-Ntsho- nalanga   > ANC 4                                       > ANC 4
                                   >                                             
                                   > FF 1                                        
                                   >                                             
                                   > NP 1                                        

  > 9\. INtshonalanga Kapa         > ANC 2                                       > ANC 1
                                   >                                             >
                                   > DP 1                                        > NP 3
                                   >                                             
                                   > NP 3                                        
  ---------------------------------------------------------------------------------------------------------------

(2) Iqembu elimelwe kusishayamthetho sesifundazwe –

    a.  kufanele liphakamise izithunywa zalo ezisesikhundleni unomphela
        phakathi kwabantu ababeyizigele lapho uMthethosisekelo omusha
        uqala ukusebenza futhi abangabakhona ukuze basebenze
        njengezithunywa ezisezikhundleni unomphela; futhi

    b.  lingaphakamisa abanye abantu njengezithunywa ezisesikhundleni
        unomphela kuphela uma kungekho noma kutholakala inani elingenele
        lababeyizigele

zalo alanele.

(2) Isishayamthetho sesifundazwe kufanele siqokele esikhundleni
    izithunywa zaso ezisesikhundleni unomphela ngokuhambisana namagama
    aphakanyiswe ngamaqembu.

(3) Iphuzwana lesi (2) nelesi (3), asebenza kuphela ekuqokweni kokuqala
    kwezithunywa ezisesikhundleni unomphela zoMkhandlu
    Wezifundazwe Kazwelonke.

(4) Isigaba sama 62(1) soMthethosisekelo omusha asisebenzi
    ekuphakanyisweni kwamagama nasekuqokelweni esikhundleni
    kwababeyizigele njengezithunywa ezisesikhundleni unomphela
    ngokwaleli phuzu.

(5) Imithethwana nemiyalo yeziGele ebisebenza ngesikhathi
    uMthethosisekelo omusha uqala ukusebenza, kufanele isetshenziswe
    mayelana nemisebenzi yoMkhandlu kaZwelonke kangangoba
    ingasetshenziswa, kuye nganoma yikuphi ukuchiyelwa noma ukuchithwa.

#### **Ababeyizigele**

1.  \(1) Owayeyisigele ongaqokelwanga ukuba yisithunywa esisesikhundleni
    unomphela eMkhandlwini Wezifundazwe Kazwelonke unelungelo lokuba yilungu
    eliphelele elingavota lesishayamthetho sesifundazwe leso ayephakanyiswe
    kuso njengesigele ngokwesigaba sama 48 somthethosisekelo wangaphambili.

<!-- -->

(2) Uma owayeyisigele ekhetha ukungabi yilungu lesishayamthetho
    sesifundazwe lowo muntu uthathwa ngokuthi wesulile esikhundleni
    sokuba yisigele ngosuku olwendulela uMthethosisekelo omusha oqale
    ngalo ukusebenza.

(3) Iholo, izibonelelo, kanye nezinzuzo zowayeyisigele oqokelwe
    esikhundleni sokuba yisithunywa esisesikhundleni unomphela noma
    njengelungu lesishayamthetho sesifundazwe azinakuncishiswa ngenxa
    yokuqokwa lokho.

#### **UMkhandlu Ophethe**

1.  \(1) Noma yimuphi umuntu owayenguMongameli, iPhini LikaMongameli
    Eliphethe, uNgqongqoshe noma iPhini LikaNgqongqoshe ngaphansi
    koMthethosisekelo owendulela lona, ngesikhathi uMthethosisekelo omusha
    uqala ukusebenza, uyaqhubeka kuleso sikhundla ngokoMthethosisekelo
    omusha, kodwa ngokulandela okushiwo ephuzwaneni lesi (2).

<!-- -->

(2) Kuze kube mhla zi 30 Ephreli 1999, izigatshana esama 84, sama 89,
    sama 90, sama 91, sama 93, nesama 96 zoMthethosisekelo omusha
    kufanele zifundwe sengathi zibhalwe kusiJobelelo B sale Sheduli.

(3) Iphuzwana loku (2), alimvimbeli uNgqongqoshe owayeyisigele
    ngesikhathi uMthethosisekelo omusha uqala ukusebenza ekubeni
    aqhubeke njengoNgqongqoshe ophawulwe esigabeni sama 91(1)(a)
    soMthethosisekelo omusha, njengoba leso sigaba sisho kusiJobelelo B.

#### **Izishayamthetho zezifundazwe**

1.  \(1) Noma ngubani owayeyilungu noma eyilungu loMkhandlu Ophethe
    wesifundazwe ngesikhathi uMthethosisekelo omusha uqala ukusebenza,
    uyaqhubeka nokuba yilungu noma umphathisikhundla wesishayamthetho saleso
    sifundazwe ngaphansi koMthethosisekelo omusha, futhi uba sesikhundleni
    njengelungu noma njengomphathisikhundla ngokoMthethosisekelo omusha
    kanye nanoma yimuphi

> umthethosisekelo wesifundazwe ongaba khona.

(2) Isishayamthetho sesifundazwe njengoba sakhiwe ngokwephuzwana sesi
    (1), kufanele sithathwe ngokuthi sakhethwa ngaphansi
    koMthethosisekelo omusha sikhethelwa isikhathi esiphela mhla zi 30
    Ephreli 1999.

(3) Kuze kube ngukuphela kwesikhathi sesishayamthetho wesifundazwe mhla
    zi 30 Ephreli 1999, futhi kunakwe okushiwo esigabeni 108(4),
    isishayamthetho sesifundazwe sakhiwa yinani lamalungu elinqunyelwe
    leso sishayamthetho ngaphansi koMthethosisekelo owendulela lona
    kanye nenani lababeyizigele ababangamalungu esishayamthetho
    ngokwephuzu lesi 8 lale Sheduli.

(4) Imitheshwana nemiyalo yesishayamthetho sesifundazwe ebisebenza
    ngesikhathi uMthethosisekelo omusha uqala ukusebenza iyaqhubeka
    nokusebenza, kuye nganoma yikuphi ukuchibiyelwa noms ukuphelisiwa.

#### **Ukhetho lwezishayamthetho zezifundazwe**

1.  \(1) Yize uphelisiwe uMthethosisekelo wangaphambili, iSheduli yesi 2
    yalowo Mthethosisekelo, njengoba iguqulwe yisiJobelelo A saleyo Sheduli,
    iyasebenza –

    a.  okhethweni lokuqala lwesishayamthetho sesifundazwe ngaphansi

koMthethosisekelo omusha;

a.  ekulahlekelweni ngubulungu besishayamthetho ezimweni ezingezona
    ezihlinzekelwe yisigaba se 106(3) soMthethosisekelo omusha; kanye

b.  nasekugcwaliseni izikhala kusishayamthetho, kanye nokutha indawo,
    ukubheka kabusha, nokusetshenziswa kwezinhla zamaqembu

ukuze kugcwaliswe izikhala, kuze kube yisikhathi sokhetho lwesibili
lwesishayamthetho ngaphansi koMthethosisekelo omusha.

> \(2) Isigaba se 106(4) soMthethosisekelo omusha siyalengiswa mayelana
> nesishayamthetho sesifundazwe kuze kube ukhetho lwesibili
> lwesishayamthetho ngaphansi koMthethosisekelo omusha.

#### **Abaphethe izifundazwe**

1.  \(1) Noma yimuphi umuntu owayenguNdunankulu noma ilungu loMkhandlu
    OPhethe wesifundazwe ngesikhathi uMthethosisekelo omusha uqala
    ukusebenza, uyaqhubeka futhi aphathe leso sikhundla ngokoMthethosisekelo
    omusha kanye nangokomthethosisekelo wesifundazwe ongabekwa, kodwa
    ngokuhambisana

> nephuzwana lesi (2).
>
> \(2) Kuze kube uthathe isikhundla ngaphansi koMthethosisekelo omusha
> uNdunankulu okhethwe ngemuva kokhetho lokuqala lwesifundazwe, noma
> isifundazwe size sizishayele umthethosisekelo waso, lokho okwenzeka
> kuqala kunokunye, isigaba se 132 nese 136 zoMthethosisekelo omusha
> kufanele zithathwe njengoba zibekwe kusiJobelelo C sale Sheduli.

#### **Imithethosisekelo yezifundazwe**

1.  Umthethosisekelo owamukelwe ngaphambi kokuthi uMthethosisekelo
    omusha uqale ukusebenza kufanele ulandele isigaba se 143
    soMthethosisekelo omusha.

#### **Ukunikezelwa kwemithetho ezifundazweni**

1.  \(1) Imithetho ephathelene nodaba oluphakathi kwemisebenzi eyenziwayo
    ebalwe ohlwini olukuSheduli yesi 4 noma yesi 5 yoMthethosisekelo omusha,
    ngesikhathu uMthethosisekelo omusha uqala ukusebenza, yayiphethwe
    yisiphathimandla phakathi komkhandlu ophethe, inganikezelwa
    nguMongameli, ngokwenza isimemezelo, esiya kusiphathimandla esiphakathi
    kwabaphethe esifundazweni esiqokwe uMkhandlu Ophethe wesifundazwe.

<!-- -->

(2) Kuze kufike ekutheni kunesidingo sokuthi kunikezelwe umthetho
    ngaphansi kwephuzwana loku (1), uMongameli, ngokusebenzisa
    isimemezelo –

    a.  angachibiyela noma aphendule umthetho ukuze alawule ukuhunyushwa

> noma ukusebenza kwawo;

a.  lapho ukunikezelwa komthetho kungasebenzi kuyo yonke ingxenye yanoma
    yimuphi umthetho, angawususa bese ewushaya kabusha, ube noma ungabi
    nokucuchibiyela noma ukuphendulwa okuphawulwe endimeni (a), lezo
    zimiso okusebenza kuzo ukunikezelwa noma kugcine lapho ukunikezelwa
    kusebenza khona kuzo; noma

b.  angalawula noma yiluphi olunye udaba okunesidingo sokuthi lulawulwe
    ngenxa yaloku kunikezelwa, kumbandakanya ukwedluliselwa noma
    ukwebolekisa ngabasebenzi, noma ukwedluliselwa kwempahla,
    izikweletu, amalungelo kanye nezibopho, eziya noma ezivela
    kubaphathi bakazwelonke noma besifundazwe noma kunoma yimuphi
    umnyango kahulumeni, ukuphathwa, ezokuphepha noma iyiphi
    enye inhlangano.

<!-- -->

(2) \(a) Ikhophi yesimemezelo ngasinye esikhishwe ngokuku (1) noma kwesi (2),
    kufanele inikezwe isiGungu Sikazwelonke kanye noMkhandlu Kazwelonke
    Wezifundazwe kungakapheli izinsuku eziyi 10 kushicilelwe isimemezelo.

<!-- -->

(b) Uma kokubili isiGungu Sikazwelonke kanye noMkhandlu Ophethe
    ngesinqumo

ingasivumeli isimemezelo noma yinoma yisiphi isimiso saso, leso
simemezelo noma isimiso siphelelwa yisikhathi, kodwa ngaphandle
kokuthikameza –

i.  ukuba semthethweni kwanoma yini eyenziwe ngokwesimemezelo noma
    isimiso singakaphelelwa isikhathi; noma

ii. ilungelo noma isibonelelo esitholiwe noma isibopho noma isikweletu
    esivele ngaphambi kokuba isimiso siphelelwe isikhathi.

<!-- -->

(2) Uma umthetho unikezelwe ngokwephuzwana loku (1), noma yikuphi
    okushiwoyo emthethweni kusiphathimandla esiwuphethe, kufanele
    kuthathwe ngokuthi kubhekiswe kusiphathimandla esiwunikezelwe.

(3) Noma yikuphi ukunikezelwa komthetho ngaphansi kwesigaba sama235(8)
    soMthethosisekelo wangaphambili, kumbandakanya noma iyiphi
    ukuchibiyelwa, ukuphendulwa noma ukupheliswa nokushaywa kabusha
    kwanoma yimuphi umthetho kanye nanoma yisiphi esinye isinyathelo
    esithathwe ngaphansi kwaleso sigaba, kuthathwa ngokuthi kwenziwe
    ngaphansi kwalesi sigaba.

#### **Imithetho esekhona engaphandle kwamandla okushaya umthetho ePhalamende**

1.  \(1) Isiphathimandla phakathi kwabaphethe kuzwelonke esengamele noma
    yimuphi umthetho owela ngaphandle kwamandla ePhalamende okushaya
    imithetho ngesikhathi uMthethosisekelo omusha uqala ukusebenza, sihlala
    sinamandla okwengamela lowo mthetho uze unikezwe isiphathimandla
    esiphakathi kwabaphethe isifundazwe ngokwephuzu le 14 lale Sheduli.

> \(2) Iphuzwana loku (1), liyeka ukusebenza ngemuva kweminyaka emibili
> uMthethosisekelo omusha uqale ukusebenza.

#### **Izinkantolo**

1.  \(1) Zonke izinkantolo, kumbandakanya nezinkantolo zabaholi bendabuko,
    ezazikhona ngesikhathi uMthethosisekelo omusha uqala ukusebenza,
    ziyaqhubeka

> nokusebenza nokusebenzisa amandla eziwanikwa yimithetho ezithintayo,
> futhi noma ngubani ophethe isikhundla njengowenza umsebenzi wezamajaji
>
> uyaqhubeka asiphethe leso sikhundla ngokomthetho osebenzayo kuleso
> sikhundla, kuye –

a.  noma yikuphi ukuchibiyelwa noma ukupheliswa kwalowo mthetho; kanye

b.  nokuhambisana noMthethosisekelo omusha.

<!-- -->

2.  \(a) Inkantolo yoMthethosisekelo emiswe nguMthethosisekelo wangaphambili
    iba yiNkantolo yoMthethosisekelo ngaphansi koMthethosisekelo omusha.

> \(b) …….
>
> \[Iphuzwana (b) licishwe yisigaba sama 20(a) soMthetho Wesithupha
> Wokuchibiyela uMthethosisekelo we 2001.\]

2.  \(a) INgxenye Yokwedlulisela Amacala yeNkantolo eNkulu yaseNingizimu
    Afrika iba yiNkantolo Enkulu yokwedlulisela amacala ngaphansi
    koMthethosisekelo omusha.

> \(b) ……
>
> \[Iphuzwana (b) licishwe yisigaba sama 20(a) soMthetho Wesithupha
> Wokuchibiyela uMthethosisekelo we 2001.\]

2.  \(a) Ingxenye yesifundazwe noma yendawo yeNkantolo Enkulu yaseNingizimu
    Afrika noma inkantolo enkulu yesabelo noma ingxenye eyejwayelekile
    yenkantolo enjenga lena, iba yiNkantolo Ephakeme ngaphansi
    koMthethosisekelo omusha kungazange kuguqulwe lutho mayelana namandla
    ayo, kube kunakekelwe ukudidiyelwa okucatshangwa ephuzwaneni lesi (6).

> \(b) Noma yimuphi umuntu ophethe isikhundla noma othathwa njengosiphethe
>
> njengeJaji elinguMongameli, iPhini Lejaji Elingumongameli noma ijaji
> lenkantolo okukhulunywe ngalo endimeni (a), uma uMthethosisekelo
> omusha uqala ukusebenza, uba yiJaji elinguMongameli, iPhini Lejaji
> Elingumongameli noma yijaji lenkantolo efana nalena ngaphansi
> koMthethosisekelo omusha, kunakekelwe ukudidiyelwa okucatshangwa
> ephuzwaneni lesi (6).

2.  Ngaphandle kwalapho kungahambisani nesimo noma ngokucacile
    kungafanele, uma umthetho noma okwenziwayo kukhuluma –

    a.  ngeNkantolo yoMthethosisekelo ngaphansi koMthethosisekelo
        owandulela

> lona, kufanele kuthathwe njengothi kusho iNkantolo yoMthethosisekelo
>
> ngaphansi koMthethosiselo omusha;

a.  ngeNgxenye Yokwedlulisela Amacala Yenkantolo Enkulu yaseNingizimu
    Afrika, kufanele ithathwe njengesho iNkantolo eNkulu Yokwedluliselwa
    Kwamacala; kanye

b.  neNgxenye yesifundazwe noma yendawo yeNkantolo Enkulu yaseNingizimu
    Afrika noma inkantolo enkulu yesabelo noma ingxenye eyejwayelekile
    yaleyo nkantolo, kufanele ithathwe njengesho iNkantolo ePhakeme.

<!-- -->

2.  \(a) Ngokushesha okungase kwenzeke ngemuva kokuthi uMthethosisekelo
    omusha uqalile ukusebenza zonke izinkantolo, kumbandakanya isakhiwo
    sazo, ukukwakheka kwazo, ukusebenza kanye namandla azo, kanye nayo yonke
    imithetho ethintekayo, kufanele ididiyelwe ngenhloso yokumisa uhlelo
    lwezinkantolo oluhambisana nezidingo zoMthethosisekelo omusha.

> \(b) Ilungu leKhabhinethi elibhekene nokulawulwa kwezobulungiswa, ngemuva
>
> kokubonisana neKhomishani Yezemisebenzi Yezinkantolo, kufanele
> liphathe ukudidiyelwa okucatshangwa endimeni (a).

2.  \(a) Noma ngubani osesikhundleni, lapho uMthetho Wokuchibiyelwa
    koMthethosisekelo waseNingizimu Afrika we 2001 uqala ukusebenza -

<!-- -->

(i) njengoMongameli Wenkantolo Yomthethosisekelo, uba yiJaji Elikhulu

> njengoba kucatshangwa esigabeni se 167(1) soMthethosisekelo omusha;

(i) njengePhini Likamongameli Wenkantolo Yomthethosisekelo, uba yiPhini
    Lejaji Elikhulu njengoba kucatshangwa esigabeni se 167(1)
    soMthethosisekelo omusha.

(ii) njengeJaji Elikhulu, uba nguMongameli wenkantolo Enkulu
    Yokwedluliselwa Kwamacala njengoba kucatshangwa esigabeni se
    168(1)soMthethosisekelo omusha; futhi

(iii) njengePhini Lejaji Elikhulu, uba yiPhini Likamongameli Wenkantolo
    Enkulu Yokwedluliselwa Kwamacala njengoba kucatshangwa esigabeni
    se 168(1) soMthethosisekelo omusha.

<!-- -->

(b) Yonke imithetho nemitheshwana noma ukuyalela okwenziwe nguMongameli
    Wenkantolo Yomthethosisekelo noma yiJaji Elikhulu esebenzayo
    ngaphambili nje kokuba uMthetho Wokuchibiyelwa koMthethosisekelo
    waseNingizimu Afrika we 2001, uqale ukusebenza, iyaqhubeka isebenze
    ize ipheliswe noma iguqulwe.

(c) Ngaphandle kwalapho kungahambisani nesimo noma ngokucacile

> kungafanele, ukubhekiswa okukunoma yimuphi umthetho noma okwenziwayo
> okukhuluma ngeJaji Elikhulu noma ngoMongameli Wenkantolo
> yoMthethosisekelo, kufanele kuthathwe njengokubhekisa eJajini Elikhulu
> njengoba kucatshangwa esigabeni se 167(1) soMthethosisekelo omusha.
>
> \[Iphuzwana lesi (7) lingezwe yisigaba sama 20(b) soMthetho Wesithupha
> Wokuchibiyela uMthetho- sisekelo we 2001.\]

#### **Amacala asalindwe phambi kwezinkantolo**

1.  Onke amacala abesephambi kwenkantolo ngesikhathi uMthethosisekelo
    omusha uqala ukusebenza, kufanele edluliswe sengathi
    uMthethosisekelo omusha awuzange ube khona, ngaphandle kwalapho
    izidingo zobulungiswa zimisa ukuthi kungabi njalo.

#### **Isiphathimandla sokushushisa**

1.  \(1) Isigaba se 108 soMthethosisekelo owandulela lona siyaqhubeka
    nokusebenza kuze kuqale ukusebenza uMthetho Wephalamende ocatshangwa
    yisigaba se 179 soMthethosisekelo omusha. Leli phuzwana alithikamezi
    ukuqokelwa esikhundleni koMqondisi Kazwelonke Wezokushushisa Komphakathi
    ngokwesigaba se 179.

> \(2) Umshushisi omkhulu ophethe isikhundla ngesikhathi uMthethosisekelo
> omusha uqala ukusebenza, uyaqhubeka nokusebenza ngokomthetho
> osetshenziswa kuleso sikhundla, kunakwe iphuzwana loku (1).

#### **Izifungo neziqinisekiso**

1.  Umuntu oqhubekayo esesikhundleni ngokwale Sheduli futhi othathe
    isifungo noma owenze isiqinisekiso uma ethatha isikhundla, ngaphansi
    koMthethosisekelo owendulela lona, akaphoqelekile ukuthi aphinde
    athathe isifungo sesikhundla noma isiqinisekiso ngaphansi
    koMthethosisekelo omusha.

#### **Ezinye izikhungo zomthethosisekelo**

1.  \(1) Kulesi sigaba uma kuthiwa“izikhungo zomthethosisekelo”kushiwo –

    a.  uMvikeli Womphakathi;

    b.  iKhomishani Yamalungelo Esintu;

> \[Indima (b) ichibiyelwe yisigaba sesi 4 soMthetho Wesibili
> Wokuchibiyela uMthethosisekelo we 1998.\]

a.  IKhomishani Yokulingana Ngokobulili;

b.  uMcubunguli-Mabhuku oMkhulu Wezimali Zombuso;

c.  iBhange Elikhulu LaseNingizimu Afrika;

d.  iKhomishani Yezezimali Neyesikhwama Sombuso;

e.  iKhomishani Yezokuphathwa Kwezobulungiswa; noma

f.  iBhodi Yezilimi Zonke ZaseNingizimu Afrika.

<!-- -->

(2) Isikhungo soMthethosisekelo esimiswe ngokoMthethosisekelo owandulela
    lona siyaqhubeka nokusebenza ngokomthetho obhekene nalo, futhi noma
    ngubani osesikhundleni njengelungu lekhomishani, ilungu lebhodi
    yeBhange Elikhulu noma leBhodi Yezilimi Zonke ZaseNingizimu Afrika,
    uMvikeli Womphakathi noma uMcubunguli-Mabhuku Omkhulu Wezimali
    Zombuso ngesikhathi uMthethosisekelo omusha uqala ukusebenza,
    uyaqhubeka kuleso sikhundla ngokomthetho osebenza kuleso sikhundla,
    kunakwe –

    a.  noma yikuphi ukuchibiyelwa noma ukuphelisiwa kwalowo mthetho;
        kanye

    b.  nokuhambisana noMthethosisekelo omusha.

(3) Izigaba se 199(1), sama 200(1),(3) kanye no (5) kuya ku (11) kanye
    nesama 201 ukuya kwesama 206 zoMthethosisekelo owandulela lona
    ziyaqhubeka zisebenze zize zipheliswe nguMthetho Wephalamende
    owemukelwe ngokwesigaba se 75 soMthethosisekelo omusha.

(4) Amalungu eKhomishani Yezokuphathwa Kwezobulungiswa ephawulwe
    esigabeni se 105(1)(h) soMthethosisekelo owendulela lona, ayayeka
    ukuba ngamalungu eKhomishani uma sekuqokelwe ezikhundleni amalungu
    aphawulwe esigabeni se 178(1)(i) soMthethosisekelo omusha.

(5) \(a) UMkhandlu Wezezwe Elizimele LamaBhunu omiswe ngokoMthethosisekelo
    owandulela lona uyaqhubeka nokusebenza ngokomthetho osebenza kuwo, futhi
    noma ngubani osesikhundleni njengelungu loMkhandlu ngesikhathi
    uMthethosisekelo omusha uqala ukusebenza uyaqhubeka ngokuba kuleso
    sikhundla ngokomthetho osebenza kuleso sikhundla, kunakwe –

<!-- -->

(i) noma yikuphi ukuchibiyelwa noma ukupheliswa kwalowo mthetho;

> kanye

(i) nokuhambisana noMthethosisekelo omusha.

> \(b) Isigaba se 184A nese 184B(1)(a),(b) no (d) zoMthethosisekelo
> owandulela lona ziyaqhubeka zisebenza zize zipheliswe nguMthetho
> Wephalamende
>
> owamukelwa ngokwesigaba sama 75 soMthethosisekelo omusha.

#### **Ukushaywa komthetho odingwa nguMthethosisekelo omusha**

1.  \(1) Lapho uMthethosisekelo omusha udinga ukuthi kushaywe umthetho
    kazwelonke noma wesifundazwe, lowo mthetho kufanele ushaywe
    yisiphathimandla esifanele singakapheli isikhathi esamukelekile ngemuva
    kosuku uMthethosisekelo owaqala ukusebenza ngalo.

<!-- -->

(2) Isigaba se 198(b) soMthethosisekelo omusha asinakuphoqelelwa kuze
    kube sekushaywe umthetho ocatshangwayo kuleso sigaba.

(3) Isigaba se 199(3)(a) soMthethosisekelo omusha asinakuphoqelelwa
    ngaphambi kokuthi kube sekuphele izinyanga ezintathu ngemuva
    kokushaywa komthetho ocatshangwayo kuleso sigaba.

(4) UMthetho kazwelonke ocatshangwa esigabeni
    sama-217(3)soMthethosisekelo omusha kufanele ushaywe kungakapheli
    iminyaka emithathu kusukela ngosuku uMthethosisekelo omusha owaqala
    ngalo ukusebenza, kodwa ukungabikho kwalo mthetho ngalesi sikhathi
    akuvimbeli ukuqala kusetshenziswe izinqubomgomo eziphawulwe
    esigabeni sama 217(2).

(5) Kuze kube yilapho kumiswa uMthetho Wephalamende okuphawulwe ngawo
    esigabeni sama 65(2) somthethosisekelo omusha, isishayamthetho
    sesifundazwe ngasinye singanquma eyaso inqubo ngokulandela igunya
    eligunyazwe izithunywa zaso lokuba livote egameni loMkhandlu
    Wezifundazwe Kazwelonke.

(6) Kuze kube yilapho kumiswa uMthetho ocatshangwa esigabeni
    sama 229(1)(b) soMthethosisekelo omusha, umasipala uzohlala
    enamandla okukhokhisa noma iyiphi intela, izimali ezikhokhelwa
    okuthile noma izimali ezikhokhela impahla evela kwamanye amazwe
    eyayigunyazwe ukuba ikhokhwe ngenkathi uMthethosisekelo
    uqala ukusebenza.

#### **Ubumbano lwezwe nokubuyisana**

1.  \(1) Yize ezinye izimiso zoMthethosisekelo omusha futhi ngaphandle
    kokupheliswa koMthethosisekelo owandulela lona, zonke izimiso
    eziphathelene nokuxolelwa kwamacala eziqukethwe kuMthethosisekelo
    owandulela lona ngaphansi kwesihloko,“Ubumbano Lwesizwe
    Nokubuyisana”zithathwa ngokuthi ziyingxenye

> yoMthethosisekelo omusha ngezinhloso zoMthetho oGqugquzelela uBumbano
> Lwesizwe Nokubuyisana we-1995,(uMthetho wama 34 we 1995), njengoba
> uchibiyelwe, kumbandankanya nezinhloso zokusebenza kwawo.

(2) Mayelana nezinhloso zephuzwana loku (1), umhla zi ‘6 Disemba 1993’,
    lapho uvela khona ezimisweni zoMthethosisekelo owandulela lona
    ngaphansi kwesihloko“Ubumbano Lwesizwe Nokubuyisana”, kufanele
    ufundwe njengomhla zi ‘11 Meyi 1994’.

> \[Iphuzwana lesi (2) lingezwe yisigaba sesi 3 soMthetho Wokuqala
> Wokuchibiyela uMthethosisekelo we 1997.\]

#### **UMqulu Wamalungelo**

1.  \(1) Umthetho kazwelonke ocatshangwa esigabeni sesi 9(4), sama 32(2),
    nesama 33(3) zoMthethosisekelo omusha kufanele zishaywe kungakapheli
    iminyaka emithathu kusukela ngosuku uMthethosisekelo omusha owaqala
    ukusebenza ngalo.

    2.  Kuze kube lapho kushaywa umthetho ocatshangwa esigabeni
        sama 32(2) nesama 33(3) zoMthethosisekelo omusha –

        a.  isigaba sama 32(1) kufanele sithathwe ngokuthi sifundeka
            ngendlela

elandelayo -

“(1) Wonke umuntu unelungelo lokuthola lonke ulwazi olusezandleni
zombuso noma zanoma iyiphi ingxenye yawo kunoma yimuphi umkhakha
kahulumeni, uma lolo lwazi ludingeka ukuze kusetshenziswe noma kuvikelwe
noma yiliphi lamalungelo lakhe”; futhi

a.  isigaba sama 33(1) nesesi (2) kufanele zithathwe ngokuthi zifundeka
    ngendlela elandelayo -

“Wonke umuntu unelungelo –

a.  lokuthola izinyathelo ezisemthethweni kwabaphethe lapho noma yimaphi
    amalungelo abo noma izidingo zabo zithinteka noma zisengozini;

b.  lokuthola izinyathelo ezisemthethweni ezilungile lapho noma yimaphi
    amalungelo abo noma amathemba abo afanele ethinteka noma esengozini;

c.  lokunikezwa izizathu ezibhaliwe zezinyathelo ezisemthethweni
    ezithathwe ngabaphethe ezithinta noma yimaphi amalungelo noma
    izidingo ngaphandle kwalapho lezo zizathu zimenyezelwe; kanye

d.  nelokuthola izinyathelo kwabaphethe ezifanele uma kuqhathaniswa
    nezizathu ezinikiwe zazo lapho amalungelo akhe ethinteka
    noma esengozini”.

<!-- -->

2.  Izigaba sama 32(2) nesama 33(3) zoMthethosisekelo omusha ziphelelwa
    isikhathi uma umthetho ocatshangwayo kulezo zigaba ngokulandelana
    kwazo, ungashaywa kungakapheli iminyaka emithathu kusukela ngosuku
    uMthethosisekelo omusha oqale ukusebenza ngalo.

#### **Ukuphathwa kwemisebenzi yombuso nezikhungo zokuphepha**

1.  \(1) Izigaba sama 82(4)(b), sama 215, sama 218(1), sama 219(1), sama 224
    ukuya kwesama 228, sama 236(1), (2), (3), (6), (7)(b) nesesi (8),
    sama 237(1) nesesi (2)

    a.  kanye nesama 239(4) nesesi (5) zoMthethosisekelo owandulela lona
        ziqhubeka ngokusebenza sengathi uMthethosisekelo owandulela lona
        awupheliswanga, kuye–

<!-- -->

(a) ngokuchibiyela kukulezo zigaba ezibekwe kusiJobelelo D;

(b) nganoma yikuphi okunye ukuchibiyela noma ukupheliswa kwalezo zigaba
    nguMthetho Wephalamende owamukelwe ngokwesigaba sama 75
    soMthethosisekelo omusha; futhi

(c) ngokuhambisana noMthethosisekelo omusha.

<!-- -->

(2) IKhomishani Yezemisebenzi Yombuso kanye namakhomishani ezifundazwe
    emisebenzi yombuso aphawulwe kuSahluko se 13 soMthethosisekelo
    owandulela lona, aqhubeka nokusebenza ngokwaleso Sahluko kanye
    nomthetho osebenza kuwo sengathi iSahluko asipheliswanga, kuze kube
    kususwa iKhomishani namakhomishani ezifundazwe ngokoMthetho
    Wephalamende owamukelwe ngokwesigaba sama 75
    soMthethosisekelo omusha.

(3) Ukupheliswa koMthethosisekelo owandulela lona akuthikamezi noma
    yisiphi isimemezelo esikhishwe ngaphansi kwesigaba sama 237(3),
    soMthethosisekelo owandulela lona, futhi noma yiziphi izimemezelo
    ezifana nalezi ziyaqhubeka nokusebenza, kube kuye –

    a.  nganoma yikuphi ukuchibiyelwa noma ukupheliswa; kanye

    b.  nokuhambisana noMthethosisekelo omusha.

#### **Izizathu ezinezezelwe zokungavunyelwa ukuba yilungu lesishayamthetho**

1.  \(1) Noma yimuphi umuntu, owayedonsa isigwebo sasejele eRiphabhuliki
    esingaphezulu kwezinyanga eziyi 12 ngaphandle kokunikezwa ithuba
    lenhlawulo yemali, lapho uMthethosisekelo omusha uqala ukusebenza,
    akavunyelwe ukuba yilungu lesiGungu kaZwelonke noma
    lesishayamthetho sesifundazwe.

<!-- -->

(2) Lokhu kungavunyelwa komuntu ngokwephuzu loku (1) –

    a.  kuyaphela uma isigwebo sibekwa eceleni ngemuva kokwedluliswa
        kwecala, noma isigwebo sehlisiwe, ngemuva kokwedluliswa kwecala
        saba yisigwebo esingamvimbeli lowo muntu; futhi

    b.  kuyaphela eminyakeni emihlanu ngemuva kokuqedwa kwesigwebo.

#### **Uhulumeni wendawo**

1.  \(1) Yize kunezimiso zezigaba se-151, se 155, se 156, nese 157
    zomthethosisekelo omusha –

    a.  izimiso zoMthetho Wesikhashana Kahulumeni Wasekhaya, we 1993
        (uMthetho

wama 209 we 1993), njengoba ungachitshiyelwa noma nini ngumthetho
kazwelonke ohambisana noMthethosisekelo omusha, zizohlala zisebenza
mayelana noMkhandlu Kamasipala kuze kube kumenyezelwe ukuthi sekukhethwe
uMkhandlu Kamasipala othatha isikhundla salowo Mkhandlu ngenxa
yomphumela wokhetho jikelele lokuqala lweMikhandlu Yomasipala ngemuva
kokuqala koMthethosisekelo omusha; futhi

> \[Iphuzwana (a) indawo yalo ithathwe yisigaba sesi 5(a) soMthetho
> Wesibili Wokuchibiyela uMthethosisekelo we 1998.\]

a.  umholi wendabuko womphakathi olandela indlela yomthetho wendabuko
    nohlala emhlabeni osendaweni yomkhandlu wesikhashana wendawo,
    yomkhandlu wesikhashana wasemaphandleni noma yomele umkhandlu
    wesikhashana, ophawulwe eMthethweni Wesikhashana Kahulumeni
    Wasekhaya, we 1993, futhi okhonjwe esigabeni 182 soMthethosisekelo
    owandulela lona, unamandla ngokwesikhundla (ex officio) okuba
    yilungu lalowo mkhandlu kuze kube uMkhandlu Kamasipala othatha
    isikhundla salowo mkhandlu umenyezelwe ngenxa yomphumela wokhetho
    jikelele lokuqala lweMikhandlu Yomasipala ngemuva kokuqala
    koMthethosisekelo

> omusha.
>
> \[Iphuzwana (b) indawo yalo ithathwe yisigaba sesi 5(a) soMthetho
> Wesibili Wokuchibiyela uMthethosisekelo we 1998.\]
>
> \(2) Isigaba se 245(4) soMthethosisekelo owandulela lona siyaqhubeka
> nokusebenza kuze kuphele ukusebenza kwaleso sigaba. Isigaba se 16(5)
> nese (6) soMthetho Wesikhashana kaHulumeni Wasekhaya, we 1993,
> asinakususwa ngaphambi komhla zingama 30 Ephreli 2000.
>
> \[Iphuzwana lesi (2) lichibiyelwe yisigaba sesi 5(b) soMthetho
> Wesibili Wokuchibiyela uMthetho- sisekelo we 1998.\]

#### **Ukugcinwa ngokuphepha kweMithetho Yephalamende neMithetho Yezifundazwe**

1.  Izigaba sama 82 nese 124 zoMthethosisekelo omusha azithikamezi
    ukugcinwa ngokuphepha kweMithetho Yephalamende noma kweMithetho
    yesifundazwe eyamukelwe ngaphambi kokuthi uMthethosisekelo omusha
    uqale ukusebenza.

#### **Ukubhaliswa kwempahla engagudluki yoMbuso**

1.  \(1) Ekuvezweni kwesitifiketi yisiphathimandla esifanele sokuthi impahla
    engagudluki yoMbuso inikezwe uhulumeni othile ngokwesigaba sama-239
    soMthethosisekelo owandulela lona, unobhala wamafa kufanele akubhale
    lokho noma lezo zivumelwano encwadini efanele yokubhalisa, kumatayitela
    noma komunye umbhalo wokubhalisa leyo mpahla engagudluki egameni
    lalowo hulumeni.

<!-- -->

(2) Akunanhlawulo, imali ekhokhwayo noma ezinye izindleko ezikhokhwayo
    mayelana nokubhaliswa ngokwephuzwana loku (1).

OKUJOTSHELELWE A
----------------

### Ukuchibiyela Kusheduli yesi 2 YoMthethosisekelo Owandulela Lona

###### Ukufakwa kwephuzu elilandelayo esikhundleni sephuzu loku 1:

> ‘1. Amaqembu abhaliswe ngokomthetho kazwelonke namele ukhetho
> lesiGungu Sikazwelonke, kufanele aphakamise amagama abazomela ukhetho
> lolo kuzinhla zabamele ukhetho ezenziwe ngokuhambisana nale Sheduli
> nomthetho kazwelonke.’.

###### Ukufakwa kwephuzu elilandelayo esikhundleni sephuzu lesi 2:

> ‘2. Izihlalo esiGungwini Sikazwelonke njengoba kunqunywe ngokwesigaba
> sama 46 soMthethosisekelo omusha, zizogcwaliswa ngendlela elandelayo -

a.  Ingxenye yezihlalo evela ohlwini lwezifundazwe lweqembu ngalinye,
    kube

kunenani elingaguquki lezihlalo elibekelwe isifunda ngasinye njengoba
kunqunywe yiKhomishani inqumela ukhetho olulandelayo loMkhandlu, kube
kubhekwe ulwazi olwesekelwe kusayensi mayelana nabavoti, kanye
neziphakamiso ezivela emaqenjini anezintshisekelo.

a.  Enye ingxenye yezihlalo evela ohlwini lukazwelonke lweqembu
    ngalinye, noma ohlwini lesifunda uma uhlu
    lukazwelonke lungangeniswanga.’.

###### Ukufakwa kwephuzu elilandelayo esikhundleni sephuzu lesi 3:

> ‘3. Izinhla zabamele ukhetho olufakwa yiqembu, kufanele uma
> seziphelele zibe nesamba samagama esingeqile enanini labantu
> abaphakanyisiwe elilingana nezihlalo ezikhona esiGungwini
> Sikazwelonke, futhi uhlu ngalunye luzohlela amagama lawo ngendlela
> engaguquki efiswa iqembu lelo njengoba linganquma ngalokho.’.

###### Ukuchibiyelwa kwephuzu lesi (5) ngokufakelwa kwamagama alandelayo esikhundleni samagama endulela indima(a):

> ‘5. Izihlalo okukhulunywa ngazo ephuzwini lesi 2(a) zizokwabelwa
> ngesifunda ngasinye amaqenjini amele ukhetho, ngale ndlela
> elandelayo.”.

1.  ###### Ukuchibiyelwa kwephuzu lesi (6):

    a.  ngokufaka esikhundleni samagama angaphambi kwendima (a) lawa
        magama alandelayo:

> ‘**6**. Izihlalo okukhulunywa ngazo ephuzwini lesi 2(b) zizokwabelwa
> amaqembu amele ukhetho, ngendlela elandelayo:”; kanye

a.  nangokufaka esikhundleni sendima (a) indima elandelayo:

> ‘(a) Isabelo samavoti esihlalo ngasinye sizobalwa ngokwehlukanisa
> isamba samavoti afakwe kukazwelonke ngenani lezihlalo eziseMkhandlwini
> kaZwelonke, kuhlanganiswe nesisodwa, bese kuthi umphumela uhlanganiswe
> nokukodwa, kunganakwa izingcezu ezingaphelele, ube yisabelo samavoti
> aya esihlalweni ngasinye.”.

###### Ukuchitshiyelwa kwephuzu lesi 7(3) ngokufaka indima elandelayo esikhundleni sendima (b):

> ‘(b) Isabelo esichitshiyelwe samavoti esihlalweni ngasinye sizobalwa
> ngokwehlukanisa isamba samavoti afakwe ngokukazwelonke, kususwe inani
> lamavoti afakelwe iqembu okukhulunywa ngalo endimeni (a)
> ngokukazwelonke, ngenani lezihlalo esiGugwini, kuhlanganiswe
> nesisodwa, bese kususwa inani lezihlalo eligcine labelwe iqembu
> elishiwo ngokwesigaba (a).’.

###### Ukufakwa kwephuzu elilandelayo esikhundleni sephuzu le 10:

> ‘10. Inani lezihlalo kusishayamthetho sesifundazwe ngasinye lizoba
> njengoba kunqunyiwe ngokwesigaba se 105 soMthethosisekelo omusha.’.

###### Ukufakwa kwephuzu elilandelayo esikhundleni sephuzu le 11:

> ‘11. Amaqembu abhaliswe ngokomthetho kazwelonke futhi amele ukhetho
> lwesishayamthetho sesifundazwe, azophakamisa amagama abamele ukhetho
> lwaleso sishayamthetho sesifundazwe ezinhleni zesifundazwe ezilungiswe
> ngokuhambisana nale Sheduli kanye nomthetho kazwelonke.”.

###### Ukufakwa kwephuzu elilandelayo esikhundleni sephuzu le 16:

> “**Ukubekwa kwabameleli**.
>
> 16 (1) Ngemuva kokuqedwa kokubalwa kwamavoti, inani labameleli beqembu
> ngalinye selinqunyiwe nomphumela wokhetho usumenyezelwe ngokwesigaba
> se 190 soMthethosisekelo omusha, iKhomishani, kungakapheli izinsuku
> ezimbili ngemuva kokumenyezelwa, izobeka isusela ohlwini ngalunye
> lwabamele ukhetho, olushicilelwe ngokomthetho kazwelonke, abazomela
> iqembu ngalinye kusishayamthetho.

2.  Ngemuva kokubekwa ngokwephuzwana loku (1), uma igama lalowo obemele

> ukhetho livela ohlwini olungaphezu kolulodwa lesiGungu Sikazwelonke
> noma ezinhleni zesiGungu Sikazwelonke kanye nolwesishayamthetho
> sesifundazwe (uma ukhetho lesiGungu nolwesishayamthetho sesifundazwe
> lubanjwa ngesikhathi esifanayo), futhi obemele okhethweni kulindeleke
> ukuthi abekwe njengommeleli ezikhundleni ezingaphezulu kwesisodwa,
> iqembu elizingenise lezo kuzinhla, kungakapheli izinsuku ezimbili
> ngemuva kwesimemezelo leso, lizosho kuKhomishani ukuthi umuntu
> kufanele abekwe kususelwa koluphi uhlu noma ukuthi uzosebenza kusiphi
> isishayamthetho, ngokwesimo esizobe sikhona, okuzokwenza ukuthi igama
> lalowo obemele ukhetho licishwe kwezinye izinhla.

2.  IKhomishani khona lapho izobe isishicilela uhlu lwamagama abameleli
    kusishayamthetho noma kuzishayamthetho”.

###### Ukuguqulwa kwephuzu le 18 ngokufaka indima elandelayo esikhundleni sendima (b):

> ‘(b) ummeleli uqokelwa ukuba yisithunywa esisesikhundleni unomphela
> eMkhandlwini Wezifundazwe Kazwelonke;”.

###### Ukufakwa kwephuzu elilandelayo esikhundleni sephuzu le 19:

> ‘**19.** Izinhla zabamele ukhetho beqembu elishiwo ephuzwini le 16(1)
> zinganezezelwa kube kanye kuphele noma ngasiphi isikhathi phakathi
> kwezinyanga zokuqala eziyi 12 ngemuva kokuthi ukuqokwa kwabameleli
> ngokwephuzu le 16 kuqediwe, ukuze kugcwaliswe izikhala ezivela
> zingalindelwe: Inqobo uma ukunezezelwa lokho kwenziwa ekugcineni
> kohlu.’.

###### Ukufakwa kwephuzu elilandelayo esikhundleni sephuzu lama 23:

> ‘**Izikhala zomsebenzi.**

23. \(1) Uma kwenzeka kuba nesikhala kusishayamthetho esithintwa yile
    Sheduli, iqembu elaphakamisa ilungu elishiyayo lizogcwalisa isikhala
    ngokuphakamisa umuntu –

    a.  ogama lakhe likhona ohlwini lwabamele ukhetho lolo lowo oshiyayo

> ayephakanyiswe kulo ngaphambilini; futhi

a.  ongolandelayo ofanele ohlwini futhi otholakalayo kulo.

<!-- -->

(2) Isiphakamiso sokugcwalisa isikhala sizonikezwa uSomlomo
    sibhalwe phansi.

(3) Uma iqembu elimelwe kusishayamthetho lishabalala noma liyeka ukuba
    khona futhi amalungu alelo qembu eshiya izihlalo zawo ngenxa yephuzu
    lama 23A(1),

> izihlalo ezithintekayo kufanele zabelwe amaqembu asele ngokuguquguquka
> kwezimo okudingekayo (mutatis mutandis) sengathi lezo zihlalo zishiywe
> ngokwephuzu lesi 7 noma le 14, kuye ngesimo esivelile’.

###### Ukufakelwa kwephuzu elilandelayo ngemuva kwephuzu lama 23:

> ‘**Izizathu ezinezezelwe zokulahlekelwa ngubulungu kuzishayamthetho**
>
> 23A. (1) Umuntu ulahlekelwa ngubulungu kusishayamthetho esithintwa
> yile Sheduli uma lowo muntu eyeka ukuba yilungu leqembu elaphakamisa
> lowo muntu njengelungu laso.

2.  Nangaphandle kokushiwo yiphuzu loku (1), noma yiliphi iqembu
    lezombusazwe elikhona lingalishintsha igama lalo nganoma
    yingasiphi isikhathi.

3.  UMthetho Wephalamende, ungashaywa kungakapheli isikhathi
    esamukelekile ngemuva kokuthi uMthethosisekelo omusha uqale
    ukusebenza, ngokuhambisana nesigaba sama 76(1) soMthethosisekelo
    omusha ukuze uchibiyele leli phuzu kanye nephuzu lama 23
    ukuhlinzekela indlela engenza ukuthi ilungu lesishayamthetho eliyeka
    ukuba yilungu leqembu elaliphakamise lelo lungu, likwazi ukugcina
    ubulungu baleso sishayamthetho.

4.  UMthetho wePhalamende ophawulwe ephuzwaneni lesi (3) ungabuye
    uhlinzekele nokuthi –

    a.  nanoma yiliphi iqembu elikhona lihlangane nelinye iqembu kube
        yiqembu

> elilodwa; noma

a.  nanoma yiliphi iqembu lehlukane libe ngamaqembu
    angaphezulu kwelilodwa.”.

<!-- -->

1.  ###### Ukucinywa kwephuzu lama 24

2.  **Ukuchibiyelwa kwephuzu lama 25:**

    a.  ngokufakwa esikhundleni sencazelo ka‘Khomishani’ngencazelo
        elandelayo: “iKhomishani’ichaza iKhomishani yoKhetho ephawulwe
        esigabeni se 190 soMthethosisekelo omusha;”; futhi

    b.  ngokufaka incazelo elandelayo ngemuva kwencazelo yo‘hlu
        lukazwelonke:’ “uMthethosisekelo omusha’uchaza uMthethosisekelo
        weRiphabhuliki YaseNingizimu Afrika we 1996;”.

3.  ###### Ukucinywa kwephuzu lama 26.

> OKUJOTSHELELWE B
>
> **UHULUMENI WOBUMBANO LWESIZWE: UMKHAKHA KAZWELONKE**

1.  **Isigaba sama 84 soMthethosisekelo omusha sithathwa ngokuthi
    siqukethe lesi sigatshana esilandelayo ngaphezu kwesikhona:**

> ‘(3) uMongameli kufanele abonisane namaPhini KaMongameli Aphethe –

a.  ekuthuthukiseni nasekwenziweni kwezinqubomigomo zikahulumeni
    kazwelonke;

b.  kuzo zonke izindaba eziphathelene nokuphathwa kweKhabhinethi
    nokwenziwa komsebenzi weKhabhinethi;

c.  ekwabiweni kwemisebenzi kumaPhini KaMongameli Aphethe;

d.  ngaphambi kwanoma yikuphi ukuqokela ezikhundleni ngaphansi
    koMthethosisekelo noma kwanoma yimuphi umthetho, kumbandakanya
    ukuqokwa kwamanxusa noma kwabamele izwe kwamanye amazwe;

e.  ngaphambi kokuqoka amakhomishani ophenyo; (f) ngaphambi kokubiza
    inhlolovo; kanye

> \(g) nangaphambi kokuxolela noma ukukhululwa kwalabo abenze amacala’.

###### Isigaba sama 89 soMthethosisekelo omusha sithathwa ngokuthi siqukethe lezi zigatshana ngaphezu kwalezo ezikhona:

> ‘(3) Izigatshana soku (1) nesesi (2) ziyasebenza nasePhinini
> LikaMongameli Eliphethe.’.

###### Indima(a) yesigaba sama 90(1) soMthethosisekelo omusha ithathwa ngokuthi ifundeka ngendlela elandelayo:

> ‘(a) SePhini likaMongamelieliPhethe eliqokwe nguMongameli;’.

###### Isigaba sama 91 soMthethosisekelo omusha sithathwa ngokuthi sifundeka ngendlela elandelayo:

> ‘**Ikhabhinethi**

91. \(1) IKhabhinethi yakhiwe nguMongameli, ngamaPhini KaMongameli Aphethe
    kanye –

    a.  noNgqongqoshe abangeqile kuma 27 abangamalungu oesiGungu

> Sikazwelonke futhi beqokwe ngokwesigatshana sesi(8) kuya kwese (12);
> kanye

a.  noNgqongqoshe ongeqile koyedwa ongelona ilungu lesiGungu
    Sikazwelonke oqokwe ngokwesigatshana se (13), inqobo uma uMongameli,
    esebenza ngokubonisana namaPhini KaMongameli Aphethe nabaholi
    bamaqembu abambe iqhaza, ebona kufanele ukuqokwa
    kwalowo Ngqongqoshe.

<!-- -->

(2) Iqembu ngalinye elinezihlalo okungenani ezingama-80 esiGungwini
    Sikazwelonke linelungelo lokuqoka iPhini LikaMongameli Eliphethe
    phakathi kwamalungu esiGungu.

(3) Uma lingekho iqembu noma kuyiqembu elilodwa kuphela elinezihlalo
    ezingama-80 noma ngaphezulu esiGungwini, iqembu elinezihlalo
    eziningi kunawo wonke neqembu elinenani elilandelayo lezihlalo
    ngalinye linelungelo lokuqoka iPhini LikaMongameli Eliphethe
    elilodwa phakathi kwamalungu esiGungu.

(4) Uma seliqokiwe iPhini LikaMongameli Eliphethe lingakhetha ukuhlala
    liyilungu lesiGungu noma ukuyeka ubulungu.

(5) IPhini LikaMongameli Eliphethe lingasebenzisa amandla futhi kufanele
    lenze imisebenzi ebekelwe isikhundla sePhini LikaMongameli Eliphethe
    nguMthethosisekelo noma eyabelwe leso sikhundla nguMongameli.

(6) IPhini LikaMongameli Eliphethe liba sesikhundleni –

    a.  kuze kube mhla zi 30 Ephreli 1999 ngaphandle kwalapho kufakwe
        omunye esikhundleni salo noma libuyiselwe emuva yiqembu
        elinelungelo lokwenza isiphakamiso ngokwezigatshana sesi (2)
        noma sesi (3); noma

    b.  kuze kube yilapho umuntu okhethelwe ukuba nguMongameli ngemuva
        kwanoma yiluphi ukhetho lesiGungu Sikazwelonke olubanjwe
        ngaphambi kwamhla zi 30 Ephreli 1999, ethatha esikhundla.

(7) Isikhala esikhundleni sePhini LikaMongameli eliPhethe singagcwaliswa
    yiqembu eliphakamise lelo Phini LikaMongameli.

(8) Iqembu elinezihlalo ekungenani ezingama 20 esiGungwini Sikazwelonke
    futhi elinqume ukubamba iqhaza kuhulumeni wobumbano lwesizwe,
    linelungelo lokwabelwa isikhundla esisodwa noma ngaphezulu
    seKhabhinethi, esiqokelwa oNgqongqoshe abaphawulwe esigatshaneni
    soku (1)(a), ngendlela ehambisanayo nenani lezihlalo zalelo qembu
    esiGungwini Sikazwelonke uma kuqhathaniswa nenani lezihlalo zamanye
    amaqembu abamba iqhaza.

(9) Izikhundla zeKhabhinethi kufanele zabelwe iqembu ngalinye elibambe
    iqhaza ngokulandela uhlelo lokubala olulandelayo -

    a.  Isabelo sezihlalo esiqondene nesikhundla ngasinye kufanele
        sibalwe ngokwehlukanisa inani eliphelele lezihlalo esiGungwini
        Sikazwelonke elibanjwe ngokuhlanganyela ngamaqembu abambe iqhaza
        ngenani lezikhundla ezizoqokelwa oNgqongqoshe abaphawulwe
        esigatshaneni soku (1)(a), bese kuhlanganiswa noyedwa.

    b.  Umphumela, kunganakwa izingxenye kusukela enombolweni yesithathu
        nezilandelayo, uma zikhona izabelo zezihlalo
        ngesikhundla ngasinye.

    c.  Inani lezikhundla ezizokwabelwa iqembu ngalinye elibamba iqhaza
        linqunywa ngokwehlukanisa inani lesamba sezihlalo zalelo qembu
        esiGungwini Sikazwelonke ngesabelo esiphawulwe esigabeni (b).

    d.  Umphumela, owencike endimeni (e), ukhomba inani lezikhundla
        okufanele zabelwe lelo qembu.

    e.  Uma ukusetshenziswa kohlelo lokubala olungenhla kugcina kunikeza
        kunensalela engathathwanga yinani lezikhundla ezabelwe iqembu,
        leyo nsalela iqhudelana nezinye izinsalela ezifana nayo zelinye
        iqembu noma zamanye amaqembu, futhi noma yiziphi izikhundla,
        ezisele zingabiwanga kufanele zabelwe iqembu noma amaqembu
        athintekile ngokulandelana kwensalela enkulu kunazo zonke.

(10) UMongameli ngemuva kokubonisana namaPhini KaMongameli Aphethe kanye
    nabaholi bamaqembu abamba iqhaza kufanele –

    a.  anqume ngezikhundla ezithile ezizokwabelwa iqembu ngalinye
        elibamba iqhaza ngokulandela inani lezikhundla elizabelwe
        ngokwesigatshana sesi (9);

    b.  aqoke mayelana naleso sikhundla ngasinye ilungu lesiGungu
        Sikazwelonke eliyilungu leqembu elabelwe leso sikhundla
        ngaphansi kwendima (a), njengoNgqongqoshe obhekene naleso
        sikhundla;

    c.  uma kuba nesidingo ngezizathu zoMthethosisekelo noma ngenxa
        yezidingo zokubusa kahle kukahulumeni, aguqule noma yisiphi
        isinqumo esingaphansi kwendima (a), ngokwencike esigatshaneni
        sesi (9);

    d.  asuse noma yikuphi ukuqokwa ngaphansi kwendima (b) –

        i.  uma uMongameli ecelwe ukuthi enze kanjalo ngumholi weqembu

> lowo Ngqongqoshe uyilungu lalo; noma

i.  uma kuba nesidingo ngezizathu zoMthethosisekelo noma ngenxa
    yezidingo zokubusa kahle kukahulumeni; noma

<!-- -->

a.  agcwalise isikhala esikhundleni sikaNgqongqoshe, uma kunesidingo,
    ngokwencika esigabeni (b).

<!-- -->

(2) Isigatshana se (10) kufanele sisetshenziswe ngomoya oqukethwe
    emqondweni wohlobo lukahulumeni wobumbano lwesizwe, futhi uMongameli
    kanye nabanye abamsebenzelayo abathintekile, kufanele uma
    besebenzisa leso sigatshana bazame ukuvumelana ngezikhathi zonke:
    Ngaphandle uma ukuvumelana kungakwazi ukufinyelelwa mayelana -

    a.  ngokusetshenziswa kwamandla aphawulwe endimeni (a), (c) noma (d)

> \(ii) yaleso sigatshana, isinqumo sikaMongameli siyasetshenziswa;

a.  ngokusetshenziswa kwamandla aphawulwe endimeni (b),(d)(i)

> noma (e) yaleso sigatshana athinta umuntu ongelona ilungu leqembu
> likaMongameli, isinqumo somholi weqembu lowo muntu ayilungu lalo
> siyasetshenziswa; kanye

a.  ngokusetshenziswa kwamandla aphawulwe endimeni (b) noma (e) yaleso
    sigatshana athinta umuntu oyilungu leqembu likaMongameli, isinqumo
    sikaMongameli siyasetshenziswa.

<!-- -->

(2) Uma noma yisiphi isinqumo ngokwabiwa kwezikhundla siguqulwa
    ngaphansi kwesigatshana se (10)(c), oNgqongqoshe abathintekile
    kufanele bashiye izikhundla zabo kodwa bavunyelwe, uma kungenzeka,
    ukuthi baqokwe kabusha baqokelwe kwezinye izikhundla ezabelwe iqembu
    labo ngalinye ngokwesinqumo esiguquliwe.

(3) UMongameli –

    a.  ebonisana namaPhini KaMongameli Aphethe kanye nabaholi bamaqembu
        abamba iqhaza, kufanele –

        i.  anqume ukuthi uNgqongqoshe ophawulwe esigatshaneni soku

            1.  \(b) uzophatha siphi isikhundla uma kunesidingo ngemuva kwesinqumo
                sikaMongameli ngaphansi kwaleso sigatshana;

        ii. aqoke mayelana naleso sikhundla umuntu ongelona ilungu
            lesiGungu Sikazwelonke, njengoNgqongqoshe obhekene naleso
            sikhundla;

        iii. agcwalise, uma kunesidingo, isikhala esiqondene naleso
            sikhundla,

> noma

a.  ngemuva kokubonisana namaPhini KaMongameli Aphethe kanye nabaholi
    bamaqembu abambe iqhaza, kufanele aqede noma yikuphi ukuqokwa
    okungaphansi kwendima (a) uma kuba nesidingo ngezizathu
    zoMthethosisekelo noma zokubusa kahle kukahulumeni.

<!-- -->

(2) Imihlangano yeKhabhinethi kufanele yenganyelwe nguMongameli, noma,
    uma uMongameli enikeza umyalo, kube yiPhini LikaMongameli Eliphethe:
    Ngaphandle kokuthi amaPhini KaMongameli Aphethe ayashintshisana
    ngokwengamela imihlangano yeKhabhinethi ngaphandle kwalapho
    ukuphuthuma kwezidingo zikahulumeni kanye nomoya oqukethwe ngumqondo
    kahulumeni wobumbano lwesizwe, kudinga ukuthi kwenzeke
    ngenye indlela.

(3) IKhabhinethi kufanele isebenze ngendlela ecabangela ukutholakala
    komoya wokuvumelana ngokomqondo kahulumeni wobumbano lwesizwe kanye
    nangokwesidingo sokuba nohulumeni osebenza ngendlela efanele.”.

###### Isigaba sama 93 soMthethosisekelo omusha sithathwa ngokuthi sifundeka ngendlela elandelayo

> “**Ukuqokwa kwamaPhini oNgqongqoshe**

93\. (1) UMongameli, ngemuva kokubonisana namaPhini KaMongameli Aphethe
kanye nabaholi bamaqembu abamba iqhaza kuKhabhinethi, angasungula
izikhundla zamaphini ongqongqoshe.

(2) Iqembu linelungelo lokwabelwa isikhundla esisodwa noma ezingaphezulu
    zamaphini ongqongqoshe ngamanani alinganayo kanye nangendlela
    yokubala efana naleyo esentshenziselwe ukwabiwa
    kwezikhundla zeKhabhinethi.

(3) Izimiso zesigaba sama 91(10) kuya kwese (12) ziyasebenza,
    nezinguquko eziufanele, mayelana namaPhini oNgqongqoshe, futhi
    kulokho kusetshenziswa ukuphawula okubhekise kuNgqongqoshe noma
    esikhundleni kufanele kufundwe njengokuphawula ngePhini
    LikaNgqongqoshe noma ngesikhundla sePhini LikaNgqonqoshe,
    ngokulandelana kwalokho.

(4) Uma umuntu eqokwe njengePhini LikaNgqongqoshe lanoma yisiphi
    isikhundla esinikezwe uNgqongqoshe –

    a.  lelo Phini LikaNgqongqoshe kufanele ngegama lalowo Ngqongqoshe,

> lisebenzise futhi lenze nganoma yimaphi amandla noma imisebenzi
>
> eyabelwe lowo Ngqongqoshe ngokomthetho noma yimuphi noma okunye,
> yabelwe iPhini likaNgqongqoshe, ngokuhambisana nemiyalelo kaMongameli;
> futhi

a.  noma yimuphi umthetho okhuluma ngalowo Ngqongqoshe kufanele uthathwe
    ngokuthi umbandakanya iPhini LikaNgqongqoshe elibambe ngokokujutshwa
    ngaphansi kwendima (a) nguNgqongqoshe obanjelwe yilelo
    Phini LikaNgqongqoshe.

<!-- -->

(2) Lapho iPhini LikaNgqongqoshe lisuke lingekho noma ngenxa yanoma
    yisiphi isizathu lingakwazi ukusebenzisa noma ukwenza noma yimaphi
    amandla noma imisebenzi yesikhundla, uMongameli angaqoka noma
    yiliphi elinye iPhini LikaNgqongqoshe noma yimuphi omunye umuntu
    ukuba abambe isikhundla salelo Phini LikaNgqongqoshe, ekwenza lokho
    ngokuphelele noma mayelana nokusetshenziswa noma ukwenziwa kwanoma
    yimaphi amandla noma imisebenzi abaluliwe.’.

###### Isigaba sama 96 soMthethosisekelo omusha sithathwa ngokuthi siqukethe lezi zigatshana ezilandelayo ezinezezelwe:

> ‘(3) ONgqogqoshe banezibopho ngamunye kuMongameli kanye nasesiGungwini
> Sikazwelonke mayelana nokuphathwa kwezikhundla zabo, futhi wonke
> amalungu eKhabhinethi anezibopho njengembumba mayelana nokwenziwa
> kwemisebenzi kahulumeni kazwelonke kanye nangenqubomigomo yakhe.

(4) ONgqongqoshe kufanele baphathe izikhundla zabo ngokulandela
    inqubomgomo enqunywe yiKhabhinethi.

(5) Uma uNgqongqoshe ehluleka ukuphatha isikhundla ngokuhambisana
    nenqubomgomo yeKhabhinethi, uMongameli angadinga ukuthi uNgqongqoshe
    othintekile aqondise ukuphathwa kwaleso sikhundla ukuze kuhambisane
    nalowo mgomo.

(6) Uma uNgqongqoshe othintekile ehluleka ukuhlangabezana nezidingo
    zikaMongameli ngaphansi kwesigatshana sesi (5), uMongameli angamsusa
    uNgqongqoshe esikhundleni –

    a.  uma kunguNgqongqoshe ophawulwe esigabeni sama 91(1)(a), ngemuva

> kokubonisana noNgqongqoshe futhi, uma uNgqongqoshe engelona ilungu
> leqembu likaMongameli noma engeyena umholi weqembu elibamba iqhaza,
> nangemuva kokubonisana nomholi weqembu lalowo Ngqongqoshe; noma

a.  uma kunguNgqongqoshe ophawulwe esigabeni sama 91(1)(b), ngemuva
    kokubonisana namaPhini KaMongameli Aphethe nabaholi bamaqembu
    abamba iqhaza.’.

OKUJOTSHELELWE C
----------------

### UHULUMENI WOBUMBANO LWESIZWE:UMKHAKHA WESIFUNDAZWE

###### Isigaba se 132 soMthethosisekelo omusha sithathwa ngokuthi sifundeka ngendlela elandelayo

> “**ImiKhandlu Ephethe**
>
> 132\. (1) UMkhandlu Omkhulu isifundazwe wakhiwe uNdunankulu kanye
> namalungu angengaphezulu kwayi 10 aqokwe nguNdunankulu ngokulandela lesi
> sigaba.

(2) Iqembu elinezihlalo ezingamaphesenti ayi 10 okungenani
    kusishayamthetho sesifundazwe nelinqume ukuzimbandakanya kuhulumeni
    wobumbano lwesizwe, linegunya lokunikwa isikhundla esisodwa noma
    ngaphezulu zoMkhandlu Omkhulu ngokulingana nenani lezihlalo elinazo
    kusishayamthetho okuncike enanini lezihlalo zamanye amaqembu abambe
    iqhaza kusishayamthetho.

(3) Izikhundla eMkhandlwini Omkhulu kufanele zabelwe amaqembu abambe
    iqhaza ngokulandela indlela yokubala efanayo nesesigabeni sama
    91(9), futhi uma kusetshenziswa leyo ndlela ukuphawula okukuleso
    sigaba –

    a.  ngeKhabhinethi, kufanele kufundwe njengokubhekisa eMkhandlwini
        Omkhulu;

    b.  ngoNgqongqoshe, kufanele kufundwe njengokubhekisa elungwini
        loMkhandlu Omkhulu; kanye

    c.  nangesiGungu Sikazwelonke, kufanele ufundwe ngokubhekisa
        kusishayamthetho sesifundazwe.

(4) UNdunankulu wesifundazwe kufanele, ngemuva kokubonisana nabaholi
    bamaqembu abamba iqhaza –

    a.  anqume izikhundla ezibaluliwe ezizonikezwa amaqembu afanele
        abamba iqhaza ngokulandela inani lezikhundla azinikezwe
        ngokwesigatshana sesi (3);

    b.  aqoke ngokwesikhundla ngasinye, ilungu lesishayamthetho elimele
        iqembu elinikezwe isikhundla ngokwendima (a), njengelungu
        loMkhandlu Omkhulu elibhekene naleso sikhundla;

    c.  uma kuba nesidingo ngenxa yezinhloso zomthethosisekelo noma
        ngenxa yokubonelela ukuphatha ngendlela elungile, ahlukanise
        noma yikuphi ukuqoka okungaphansi kwendima (a); kuye
        ngesigatshana sesi (3);

    d.  aphelise noma yikuphi ukuqoka okungaphansi kwendima (b) –

        i.  uma uNdunankulu eceliwe ukwenze njalo ngumholi weqembu
            okungukuthi ilungu lelo okukhulunywa ngalo liyilungu
            loMkhandlu Omkhulu; noma

        ii. uma kuba nesidingo ngenxa yezinhloso zomthethosisekelo noma
            ngenxa yokuphatha okulungile; noma

    e.  agcwalise, uma kunesidingo, ngokwesigaba (b); isikhundla
        ehhovisi lelungu loMkhandlu Omkhulu.

(5) Isigatshana sesi (4) kufanele sisetshenziswe ngomoya ongaphakathi
    komqondo kahulumeni wobumbano lwesizwe, kanti futhi uNdunankulu
    nabanye asebenza nabo abathintekile kufanele ukuthi
    ekusetshenzisweni kwesigatshana leso, baphokophela ukufinyelela
    ekuvumelaneni ngezikhathi zonke: ngaphandle uma kungafinyelelwa
    ekuvumelaneni mayelana –

    a.  nokusetshenziswa kwamandla aphawulwe endimeni (a), (c)
        noma (d)(ii) yaleso sigatshana, isinqumo sikaNdunankulu
        siyasetshenziswa;

    b.  nokusetshenziswa kwamandla aphawulwe endimeni (b),(d)(i)
        noma (e) yesigatshana esithinta umuntu ongelona ilungu leqembu

> likaNdunankulu, isinqumo somholi weqembu lowo muntu ayilungu lalo
> siyasetshenziswa; kanye

a.  nokusetshenziswa kwamandla aphawulwe endimeni (b) noma (e) yaleso
    sigatshana esithinta umuntu oyilungu leqembu likaNdunankulu,
    isinqumo sikaNdunankulu siyasetshenziswa.

<!-- -->

(2) Uma noma yikuphi ukunqunywa kokunikezwa kwezikhundla kuguqulwa
    ngokwesigatshana sesi 4(c), amalungu athintekayo kufanele ashiye
    izikhundla zawo kodwa avumelekile, lapho kunesidingo khona, ukuba
    aqokwe kabusha kwezinye izikhundla ezinikezwe amaqembu awo
    ngokwesinqumo esiguquliwe.

(3) Imihlangano yoMkhandlu Omkhulu kufanele yenganyelwe
    nguNdunankulu Wesifundazwe.

(4) UMkhandlu Omkhulu kufanele usebenze ngendlela ecabangela umoya

> wokufuna ukuvumelana oqukethwe kuhulumeni wobumbano lwesizwe, kanye
> nangokwesidingo sikahulumeni osebenza ngempumelelo”.

###### Isigaba se 136 soMthethosisekelo omusha sithathwa njengesiqukethe lezi zigatshana ezenezezelwe

> ‘(3) Amalungu oMkhandlu Omkhuluu anesibopho ilungu ngalinye
> kuNdunankulu nakusishayamthetho sesifundazwe ngokuphathwa kwezikhundla
> zawo, kanti futhi wonke amalungu oMkhandlu Omkhulu ngokufanayo,
> anesibopho njengembumba mayelana nokwenziwa komsebenzi kahulumeni
> wesifundazwe kanye nangemigomo yakhe.

(4) Amalungu oMkhandlu Omkhulu kufanele engamele izikhundla zawo
    ngokulandela inqubomgomo ekhishwe nguMkhandlu.

(5) Uma ilungu loMkhandlu Omkhulu lehluleka ukuphatha isikhundla salo
    ngokulandela inqubomgomo yoMkhandlu, uNdunankulu angaba nesidingo
    sokuba acele ilungu elithintekile ukuba liphathe isikhundla salo
    ngokuhambisana nenqubomgomo leyo.

(6) Uma ilungu elithintekile lehluleka ukuhambisana nesidingo
    sikaNdunankulu esingaphansi kwesigatshana sesi-(5), uNdunankulu
    angalisusa lelo lungu esikhundleni ngemuva kokubonisana nalo, kanti
    uma ilungu lingelona eleqembu likaNdunankulu noma lingeyena umholi
    weqembu elibamba iqhaza, nangemuva kokubonisana nomholi weqembu
    lelungu lelo.”.

OKUJOTSHELELWE D
----------------

### IZIDINGO ZOKUPHAtHWA KANYE NEZOKUPHEPHA KOMPHAKAtHI: IZICHIBIYELO EZIGABENI ZOMtHEtHOSISEKELO OWENDULELA LO

1.  ###### Ukuchibiyelwa kwesigaba sama 218 soMthethosisekelo owendulela lo –

    a.  ngokufaka esikhundleni samagama endulela indima (a)
        esigatshaneni soku (1) ngamagama alandelayo:

> ‘(1)Ngokwencika emiyalelweni kaNgqongqoshe wezoKuphepha nezokuVikela,
>
> uKhomishani kaZwelonke uzoba nesibopho –‘;

a.  ngokufaka esikhundleni sendima (b) yesigatshana soku (1) indima
    elandelayo: ‘(b) ukuqokwa kokhomishani bezifundazwe;’;

b.  ngokufaka esikhundleni sendima (d) yesigatshana soku (1) indima
    elandelayo: ‘(d) ukuphenya kanye nokuvimbela ubugebengu obuhleliwe
    noma ubugebengu

> obudinga uphenyo kanye nokuvimbela ubugebengu okwenziwa kuzwelonke
> noma amakhono akhethekile;”; kanye

a.  nangokufaka indima (k) yesigatshana (l) indima elandelayo:

> ‘(k) ukwakhiwa kanye nokugcinwa kophiko lukazwelonke olubheka
> ukusimama kwezimo emphakathini ukuze luthunyelwe ukuyokweseka kanye
> nalapho kunesicelo sikaKhomishani wesiFundazwe;’.

1.  **Ukuguqulwa kwesigaba sama 219 soMthethosisekelo owendulela lo
    ngokufaka amagama endulela indima (a) esigatshaneni soku (1)
    ngamagama alandelayo** ‘(1) Ngokuya kwesigaba sama 218(1),
    uKhomishani Wesifundazwe uzoba nesibipho –”.

2.  **Ukuguqulwa kwesigaba sama 224 soMthethosisekelo owendulela lo
    ngokufaka esikhundleni sombandela obekelwe isigatshana sesi (2)
    umbandela olandelayo:** ‘Inqobo uma lesi sigatshana sizobuye
    sisebenze kumalungu anoma yimuphi

> umbutho ohlomile ofake uhlu lwabasebenzi bawo ngemuva kokuqala
> ukusebenza koMthethosisekelo waseNingizimu Afrika, we 1993 (uMthetho
> wama 200 we 1993), kodwa ngaphambi kokuvunywa komqulu
> womthethosisekelo omusha njengoba kucatshangwa esigabeni sama 73
> salowo Mthethosisekelo, uma inhlangano yezezombusazwe umbutho lowo
> ogxile ngaphansi kwegunya lawo nokulawula
>
> kwawo negqugquzela izinhloso zawo iye yabamba iqhaza eMkhandlwini
> Omkhulu wesiKhashana noma yabamba iqhaza okhethweni lokuqala
> loMkhandlu kaZwelonke nowezishayamthetho zezifundazwe ngaphansi
> koMthethosisekelo okukhulunywa ngawo.’.

###### Ukuguqulwa kwesigaba sama 227 soMthethosisekelo owendulela lo ngokufaka esikhundleni sesigatshana sesi (2) isigatshana esilandelayo:

> ‘(2) UMbutho wezokuVikela kaZwelonke uzosebenzisa amandla awo futhi
> uzokwenza umsebenzi wawo ngokwenza kuphela lokho okubhekene nezidingo
> zezwe ngokweSahluko se 11 soMthethosisekelo waseNingizimu Afrika, we
> 1996.’.

1.  ###### Ukuguqulwa kwesigaba sama-236 soMthethosisekelo owendulela lo –

    a.  ngokufaka esikhundleni sesigatshana soku (1) isigatshana
        esilandelayo:

> ‘(1) Uhulumeni, umnyango kahulumeni, ukuphathwa kukahulumeni noma
> ezokuphepha okwathi masinyane ngaphambi kokuqaliswa koMthethosisekelo
> waseNingizimu Afrika, we 1996(ngemuva kwalapha obizwa ngokuthi
> ‘uMthethosisekelo omusha’), wabe wenza imimsebenzi kahulumeni,
> uyaqhubeka nokusebenza ngokomthetho osebenza lapho kuze kube ukuthi
> uyaqedwa noma ufakwa noma uhlanganiswa kunoma iyiphi inhlangano
> efanele noma udidiyelwa noma uqiniswe kanye nanoma iyiphi enye
> inhlangano.’.

a.  ngokufaka esikhundleni sesigatshana sesi (6) isigatshana
    esilandelayo:

> ‘(6)(a)UMonUMongameli angaqoka ikhomishani ezobuka kabusha ukuphethwa
> noma ukuguqulwa kwesivumelwano, ukuqashwa noma ukukhushulelwa
> esikhundleni esiphakeme, noma ukunikezwa kwesikhathi esimisiwe noma
> isimo sokusebenza noma ezinye izinzuzo, okwenzeka phakathi kwamhla zi
> 27 Epheli 1993 namhla zi 30 Sephtemba 1994 kunoma yimuphi umuntu
> okuphawulwe ngaye esigatshaneni sesi (2) noma kunoma yiliphi izinga
> labantu abanjalo.

b.  Ikhomishani ingahlehlisa ibuyisele emuva noma iguqule isivumelwano,
    ukuqashwa, ukukhushulelwa esikhundleni esiphakeme noma ukunikezwa
    kokuthile uma kungalungile noma kwamukelekile ezimweni zalolo daba”;
    kanye

c.  ngokufaka esikhundleni samagama athi, “lo Mthethosisekelo”, noma
    yikuphi

> lapho evela khona esigabeni sama236, amagama athi, “uMthethosisekelo
> omusha”.

1.  ###### Ukuguqulwa kwesigaba sama 237 soMthethosisekelo owendulela lo –

    a.  ngokufaka esikhundleni sendima (a) yesigatshana soku (1) indima
        elandelayo: ‘(a) Ukuhlelwa kudidiyelwe zonke izinhlangano
        eziphawulwe esigabeni sama 236(1), ngaphandle kwemibutho
        yamasotsha ephawulwe esigabeni sama

224(2), kuzoqhubeka ngemuva kokuqala ukusebenza koMthethosisekelo
waseNingizimu Afrika we 1996, ngenhloso yokusungula –

(i) ukuphathwa okusebenza ngempumelelo emkhakheni kahulumeni kazwelonke
    ukubhekana nezindaba ezingena ngaphansi kwesandla somkhakha
    kazwelonke;

(ii) ukuphatha okusebenza ngempumelelo kwesifundazwe ngasinye ukubhekana
    nezindaba ezingaphansi kwesandla sesifundazwe ngasinye.”; futhi

    a.  ngokufaka esikhundleni sendinyana (i) yesigatshana sesi
        (2)(a)indinyana elandelayo:

‘(i) izinhlangano eziphawulwe esigabeni sama 236(1), ngaphandle
kwemibutho

yamasotsha, zizoba ngaphansi kukahulumeni kazwelonke, ozosebenzisa leso
sibopho ngokubambisana nohulumeni bezifundazwe,’.

###### Ukuguqulwa kwesigaba sama 239 soMthethosisekelo owendulela lo ngokufaka esikhundleni sesigatshana sesi (4) isigatshana esilandelayo

> ‘(4) Ngokwencika nangokulandela yinoma yimuphi umthetho osebenzayo,
> izimpahla, amalungelo, imisebenzi kanye nezindleko zayo yonke imibutho
> ephawulwe esigabeni sama 224(2) zizokwehlela phezu koMbutho Kazwelonke
> Wezokuvikela ngokulandlela imiyalelo kaNgqongqoshe wezokuVikela.’.

ISHEDULI 6A
-----------

> \[Isheduli yesi 6 A ifakwe yisigaba sesi 6 soMthetho Weshumi
> Wokuchibiyela uMthethosisekelo we 2003 yaphinde yachithwa yisigaba
> sesi 6 soMthetho Weshumi Nane Wokuchibiyela uMthethosisekelo we 2008\]

ISHEDULI YESI-6B
----------------

> KANYE NOKUGCWALISWA KWEZIKHALA
>
> \[ISheduli yesi 6B, ngaphambilini ebiyiSheduli yesi 6A, ifakwe
> yisigaba sesi 2 soMthetho Weshumi Nesishiyagalombili Wokuchibiyela
> uMthethosisekelo we 2002, yachibiyelwa yisigaba sesi 5 soMthetho
> Weshumi Wokuchibiyela uMthethosisekelo we 2003, yabe seyinikezwa
> inombolo entsha yesigaba
>
> sesi 5 soMthetho Weshumi Wokuchibiyela uMthethosisekelo we 2008 futhi
> yachithwa yisigaba sesi 5 soMthetho Weshumi Nanhlanu Wokuchibiyela
> uMthethosisekelo .\]

ISHEDULI 7
----------

### IMItHEtHO EPHELISIWE

  > **INombolo kanye Non- yaka Womthetho**   > **Isihloko**
  ------------------------------------------ -------------------------------------------------------------------
  > UMthetho wama-200                        > UMthethosisekelo weRiphabhuliki yaseNingizimu Afrika, we-1993
  > we- 1993                                 
  > UMthetho wesi-2                          > UMthetho Wokuchibiyela uMthethosisekelo weRiphabhuliki
  > we- 1994                                 > yaseNingizimu Afrika, we-1994
  > UMthetho wesi-3                          > UMthetho Wesibili Wokuchibiyela uMthethosisekelo weRiphabhuliki
  > we-1994                                  > yaseNingizimu Afrika, we-1994
  > UMthetho we-13                           > UMthetho Wesithathu Wokuchibiyela uMthethosisekelo weRiphab-
  > we-1994                                  > huliki yaseNingizimu Afrika, we-1994
  > UMthetho we-14                           > UMthetho Wesine Wokuchibiyela uMthethosisekelo weRiphabhuliki
  > we-1994                                  > yaseNingizimu Afrika, we-1994
  > UMthetho wama-24                         > UMthetho Wesithupha Wokuchibiyela uMthethosisekelo weRiphab-
  > we-1994                                  > huliki yaseNingizimu Afrika, we-1994
  > UMthetho wama-29                         > UMthetho Wesihlanu Wokuchibiyela uMthethosisekelo weRiphab-
  > we-1994                                  > huliki yaseNingizimu Afrika, we-1994
  > UMthetho wama-20                         > UMthetho Wokuchibiyela uMthethosisekelo weRiphabhuliki
  > we-1995                                  > yaseNingizimu Afrika, we-1995
  > UMthetho wama-44                         > UMthetho Wesibili Wokuchibiyela uMthethosisekelo WeRiphabhu-
  > we-1995                                  > liki yaseNingizimu Afrika, we-1995
  > UMthetho wesi-7                          > UMthetho Wokuchibiyela uMthethosisekelo weRiphabhuliki
  > we- 1996                                 > yaseNingizimu Afrika, we-1996
  > UMthetho wama-26                         > UMthetho Wesithathu Wokuchibiyela uMthethosisekelo WeRiphab-
  > we- 1996                                 > huliki YaseNingizimu Afrika we-1996


